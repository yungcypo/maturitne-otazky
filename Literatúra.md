# Literatúra - maturtiné otázky

&nbsp;
# Otázka 1
## Epická báseň
Epická báseň má základné črty epického rozprávania:
- Príbeh
- Dej
- Hrdinu
Dá sa rozprávať jej obsah  
Druhmi epickej básne sú napríklad epos a balada

## Rytmus
Je založený na pravidelnom opakovaní rovnakých alebo podobných prvkov v určitej postupnosti, pravidelnosti  
V poézií chápeme pod týmtom pojmom pravidelné opakovanie zvukového prvku reči  

Rozoznávame niekoľko veršových systémov, každý je založený na opakovaní iného prvku reči  
**Sylabický prozodický systém** (slabičný verš)  
Sylabický verš je založený na výskyte rovnakého počtu slabík vo verši

Na vytváraní rytmu sa zúčastňujú:
- Opakovanie rovnakého počtu slabík vo veršoch (rovnoslavičnosť)
- Inotačná prestávka rozdeľujúca verš na dve časti (dieréza)
- Združený rým
- Rytmicko-syntaktický paralelizmus (zhoda veršovaného a vetného členenia)

## Európska baroková literatúra (16. - 17. stor.)
Myšlienkový a umelecký prúd šíriaci sa zo Španielska, Portugalska a Talianska  

**Spoločenské podmienky**  
Upevňovanie feudalizmu a vznik absolutistických monarchií  
Pochmúrna atmosféra  
Turecké vpády, povstania, náboženská neznášanlivosť (reformácia, protireformácia), ktorá vyústila do vojnových konfliktov  
Najväčší vojnový konflikt - 30 ročná vojna  
Násilie, teror, bieda, morové epidémie  
Rozklad životných hodnôt, pesimizmus, beznádej, zúfalstvo, strata istôt, človek prestáva veriť v pozemský svet, strácala sa renesančná dôvera v ľudské činy a pozemské hodnoty  

**Charakteristika baroka**
Názov je odvodený z portugalského slova barocco, čo znamená perla nepravidelného tvaru a veľkosti  
Pôvodne sa týmto slovom označoval zlý vkus  
Barok sa najprv prejavil vo výtvarnom umení, neskôr v literatúre  
V období plnom násilia sa základnou mravnou hodnotou stáva nadpozemský svet, do popredia sa dostáva viera v posmrtný, tenscedentálny život **(cieľ baroka)**

**Barokové heslá**  
Theatrum mundi - čo sa odohráva okolo je len hra  
Vanitas vanitatum - márnosť nad márnosť  
Memento mori! - pamätaj na smrť

**Znaky baroka**  
Dekoratívnosť - ozdobnosť  
Pompéznosť - nádhera  
Patetickosť - nadensenosť  
Mysticizmus - viera v posmrtný život  
Nacionalizmus - záujem o vlastný národ  
Ornamentálnosť, ozdobnosť, vyumelkovanosť, tertrálnosť (divadelnosť) - korunovácie, púte, popravy  
Emocionalita, vnútorné napätie, prejavuje sa v barokových antitézach (protikladoch)  
Barokový človek bol rozpoltený, zmietal sa medzi silami dobra a zla, nádeje na vykúpenie a hrôzy z večného zatratenia, v nepokojnej dobe hľadal istotu v Bohu a myšlienke na večný posmrtný život

**Protiklady baroka**  
Náboženský mysticizmus, nadpozemský svet - pozemský svet, pozemské šťastie a pôžitkárstvo  
Pominuteľnosť, márnosť svetských vecí - pozemská nádhera, prepych  
Skromnosť, hlboká pokora, uvedomovanie si vlastnej malosti - sebavedomie, pýcha, veľkoleposť, teatrálnosť  
Násilie - ozdobnosť, vyumelkovani, oranmentálnosť

**Predstavitelia barokovej literatúry**  
Torquato Tasso - talianska baroková lit., napísal hrdinský epos Oslobodený Jeruzalem  
John Milton - anglická baroková literúra, napísal eposy Stratený raj, Raj znovu nájdený  
Hanz Christoffel von Grimmelshausen - nemecký spisovateľ, napísal román Dobrodružný Simplicius Simplicisimus  

**Jan Amos Komenský**  
Česká baroková lit., biskup Jednoty bratskej, cestoval po európskych mestách, cudzina mala záujem o jeho pedagogickú prácu, zverovali mu zakladanie škôl, písanie učebíc. Pochovaný v Holandsku, v Naardene

Tvorba:  
- Labyrint světa a ráj srdce  
- Didactica magna - Veľká didaktika  
- Brána jazykov otvorená  
- Svet v obrazoch  
- Informatorium školy mateřské  

**Hugolín Gavlovič**  
Didakticko-reflexívna poézia, slovenská baroková literatúra  
Obsahuje vyše 1200 básní, mravných ponaučení, napísal ju slovakizovanou češtinou  
Každá báseň obsahuje mravné ponaučenie o rôznych životných otázkach (škola valachov - životná múdrosť pastierov)  
Prebásňovali sa v nej ľudové príslovia, ktoré obsahovali mravné ponaučenia a návody, ako sa zachovať v akejkoľvek situácií  
Dielo **Valaská škola mravúv stodola**  
Útvar: veršovaná skladba, má 17 000 vešov  
Kompozícia: 14-slabičné dvojveršia tvoria 12-veršovú strofu, ktorú autor nazýva ako "koncept" - nápadok  
Každý nápadok sa skladá z názvu (titul, je často porekadlom alebo aforizmom), prológu, jadra a epilógu
Vo všekých nápadkoch sa autor stavia na stranu chudoby. Súvisí to aj s filozofiou františkánského rádu (napr. v nápadku Poddaní a páni)  
Vo viacerých nápadkoch má autor tému vzdelania, napríklad v nápadku *Jak chceš kumšt literárny vedeť, musíš pri učení sedeť*  
Jenou z autorových tém bola aj kritika opilstva, ktoré sa stalo pliagou ľudstva, autor varuje pred touto pliagou. V naturalistickom opise neprekavapia vulgarizmy. Nápadok *Hle, človek opilý-žádnemu nemilý*  
- Pranieruje opilstvo - *Hle človek opilý - žádnemu nemilý*, *Kde gazdina korhelkyňa, tam je i prázdna kuchyňa*
- Kritizuje pánov a boháčov - *Bohatý má mnoho penez a chudobný detí*  
- Vyjadruje odpor k vojne
- Vyjadruje lásku k vlasti, poburuje ho nadchánanie sa cudzou kultúrou - *Veľmi je hlúpy, kdo vlast svú tupí*
- Vyzdvihuje výnam vzdelania


&nbsp;
# Otázka 2 
*Štúr + vyber si jedného z básnikov a rozober dielo*  
Slovensko žije v dvojakom útlaku - maďarský národnostný a nemecký hospodársky
- **1829** - obdobie zvýšenia slovenskej politickej aktivity, formovanie štúrovskej generácie, v nadbratislavskom lýceu vzniká **Spoločnosť česko - slovanská**, jej zakladateľmi sú Samo Chalupka a Karol Štúr  
Spočiatku bola len samovzdelávacím krúžkom, neskôr začala rozvíjať národné a politické aktivity, vychádzky na Devín - podujatia pre upevnenie vlastenectva a slovanstva
- **1836** - účastníci prijali na Devíne na znamenie vernosti slovanstva slovanské mená, napr. Štúr - Velislav, Hurban - Miroslav
- **1837** - vláda zakázala všetky študenstké spoločnosti, zaniká aj Spoločnosť česko-slovanská, ale jej vedúci ďalej pracujú na bratislavskom lýceu na Katedre reči a literatúry česko-slovanskej, vedúci katedry bol **Juraj Palkovič**, jeho zástupcom bol **Ľudovít Štúr**. Katedra bola strediskom vzdelávania mladej štúrovskej generácie, vyvíjala vlasteneckú činnosť  
Ľ. Štúr bol však odvolaný z katedry, vyhodený z lýcea a odchádza do Levoče, nasledujú ho aj jeho študenti, v tomto období napísal Janko Matúška báseň Nad Tatrou sa blýska (dnešná slovenská hymna)
- **1843** - na Hurbanovej fare v Hlbokom bola **kodifikovaná spisovná slovenčina** na základe stredoslovenského nárečia (Štúr, Hodža, Hurban), prvé dielo v štúrovskej slovenčine bolo **Almanach Nitra** (1844)
- **1848** - revolúcia
- **1872** - vrcholná fáza národno - zjednocovacieho procesu

## Znaky slovenskej romantickej literatúry
- Návrat k slovanským žánrom, odklon o antických vzorov
- Ľudový hrdina nepochádza z mesta, ale z vidieka
- Tematika:
    - V próze námety z prítomnosti a minulosti na podporu národnej hrdosti
    - V poézií ústna ľudová slovesnosť, jánošikovská, protiturecká a národná minulosť
- Odsúdenie titanizmu, okrel J. Kráľa
- Autori sú málo subjektívni, korem Kráľa a Sládkoviča
- Kontrasty, synkretizmus
- Hlavným literárnym druhom sa stala lyrika, dominuje balada, pieseň
- Sylabický veršový systém, okrem Sládkoviča (rovnaký počet slabík vo verši)

## Ľudovít Štúr
Narodil sa v Uhrovci v rodie učiteľa  
Študoval na evanjelickom lýceu v Bratislave  
Zástupca profesora Palkoviča na Katedre reči a literatúry československej  
Po odvolaní odišiel študovať do Halle, kde si upevnil vlastenecké cítenie  
Poslanec za mesto Zvolen na Uhorskom sneme, pomohla mu rodina Ostrolúckych (1847)

1. **Jazykovedec**  
    - **V roku 1843 uzákonil spisovnú slovenčinu** na fare v Hlbokom, spolu s Hurbanom a Hodžom  
    Za základ si zvolil stredoslovenské nárečie, zaviedol fonetický pravopis až do roku 1851, potom zmenil etymologický pravopis - podľa pôvodu slov
    - **Znaky:**
        - Nemala ä, iba e
        - V pravopise iba i, í
        - Nemala é
        - Mäkkosť - ď, ť, ň sa všade graficky vyznačuje
    - **Nárečia slovenskuo alebo potreba písaňja v tomto nárečí**
        - Jazykovedný spis, v ktorom odôvodnil potrebu uzákonenia spisovnej slovenčiny  
        Je to aj odpoveď na útoky proti nej
    - **Náuka o reči slovenskej**
        - Systematická gramatika, obsahuje hláskoslovie, morfológiu, pravopis i skladbu fonetického pravopisu, ktorý týmto dielom kodifikoval  
2. **Politik**
    - Poslanec za mesto Zvolen na Uhorskom sneme v roku 1847  
    Bojoval proti národnostnému útlaku, šíril myšlienku všeslovanskej vzájomnosti, snažil sa povzniesť kultúru, národ, reč na Uhorskom sneme: *"My chceme slobodu. To je náš cieľ a naša svätá pravda"*
    - Na podnet Štúra, Hurbana a Hodžu sa zišli v máji 1848 predstavielia národného hnutia na zhromaždení v Liptovskom Mikuláši, kde boli sformulované **Žiadosti slovnského národa**  
    Žiadali uplatnenie slovenčiny na úradoch a školách  
    Žiadali autonómiu Slovenska v rámci Uhorska
    - Uhroská vláda tieto požiadavky neakceptovala a vydala zatykač na Štúra, Hurbana a Hodžu  
    Utiekli do Prahy, kde svoje požiadavky predniesli ešte raz na Slovanskom zjazde v Prahe
    - V septembri 1848 vznikla vo Vieni **Slovenská národná rada** na čele so Štúrom, Hurbanom a Hodžom, ktorá organizovala povstanie proti Uhorskej vláde  
    Po potlačení revolúcie ministerský predseda Bach zrušil všetky demokratické slobody platné pred revolúciou  
    Vodcov povstania dal pod policajný dozor  
    - Štúr žil pod policajným dozorom v Modre, kde nešťastnou náhodou umiera
3. **Novinár**
    - Od roku 1845 vydával **Slovenskje národňje noviny** s literárnou prílohou **Orol tatránski**  
    Boli to prvé slovenské politické noviny, ktoré sa zaoberali hospodárskymi a politickými problémami  
    Požadovali napr. zrušenie poddanstva, zdanenie šľachty, rozšírenie školstva, zveľadenie obchodu a priemyslu
4. **Literárny kritik a teoretik**
    - O národných povestiach a piesňach plemien slovanských
        - V diele vyjadril svoje presvedčenie, myšlienku, že sa Slovania v budúcnosti preslávia svojou poéziou, ktorá vychádza z ľudovej slovesnosti kde víťazí láska a dobro
    - Slovanstvo a svet budúcnosti
        - Vyjadruje sklamanie, smútok zo situácie po revolúcií, kritizuje Rakúsku ríšu (predpovedal jej rozpad)  
        Mylne sa domnieval, že slovanskéé národy oslobodí cárske Rusko
5. **Básnik**
    - Dumky večerní
        - Básnická zbierka, prelína sa v nej sen, skutočnosť, smútok  
        - Žiali nad osudom svojho ľudu, cíti pocit zodpovednosti za jeho osud
    - Spevy a piesne
        - Básnická zbierka inšpirovaná rodným krajom, stratou blízkych, ideálov, mladosti  
        - Vyjadruje osobný smútok zo situácie po revolúcií
    - Rozžehnání
        - Báseň
        - Cestou domov z Halle si zlomil ruku a ošetrovala ho Mária Pospíšilová, jediná žena, ktorej venoval vo svojom živote báseň. Svoj verejný i osobný život podriadil službe národa

## Samo chalupka
Mladší brat známeho slovenského klasicistického dramatika Jana Chalupku  
Najstarší štúrovský básnik, študoval filozofiu a teológiu na bratislavskom lýceu  
Zúčastnil sa ako dobrovoľník poľského povstania proti cárskemu Rusku, v bojoch bol ranený  

Napísal básnickú zbierku **Spevy**. Nahádzame v nej básne:
- s jánošíkovskou tematikou - *Junák, Kráľohoľská, Likavský väzeň*
- s protitureckou tematikou - *Branko, Boj pri Jelšave, Turčín Poničan*
- slávna minulosť Slovanov - *Mor ho!*

**Mor ho!**  
Hrdinská epická báseň  
Historický námet využíl na to, aby vyburcoval svojich rovesníkov k aktívnemu boju za práva národa  
Malá skupinka Slovákov reprezentuje slovenský národ, rímsky cár zas Maďarov  
Autor našiel námet v Šafárikových Dejinách slovenskej reči a literatúry. Sarmatský kmeň Limigantov v roku 358 napadol rímskeho cisára Constantína, básnik považoval tento kmeň za Slovákov. Výkrik, s ktorým sa na cisára vrhla družina, mu pripomínal znemie slovenských slov Mor ho! (nič ho!) - Mar ha!  
**Dej skladby** - prerušuje ju opis družiny, lyrický opis slovenskej krajiny a charakteristika Slovákov  
Slovenská družina je chápaná ako **kolektívny hrdina**, všetci členovia naraz oslovujú cára:  
*"Všetci sú ako jeden, rastom sú ako jedle, pevní – ani skala, zdalo by sa ti, že ich jedna mater mala"*  
Slovenskí bojovníci prišli na hranice svojej zeme, aby sa rímskeho cára opýtali, s akým úmyslom k nim zavítal. Básnik ich nazýva orlami, čo je v slovenskej romantickej literatúra symbol slobody a boja za slobodu. (Zleteli orly z Tatry, tiahnu na podolia, ponad vysoké hory, ponad rovné polia) Sú vyslancami svojej zeme, správajú sa hrdo, ale úctivo a prinášajú posolstvo staršiny. Charakterizujú vlastnosti Slovákov a vyzdvihujú mierumilovnosť *(zvyk náš je nie napádať cudzie vlasti zbojom:, Sloven na svojom seje, i žne len na svojom)*, pohostinnosť a hlavne úctu k slobode a rovnosti medzi ľuďmi – je to podpora ideálov revolúcie 1848/1849 – rovnosti medzi ľuďmi (Pravda, bohy vydaná, káže nám Slovanom: pána mať je neprávosť a väčšia byť pánom. A človek nad človeka u nás nemá práva: sväté naše heslo je: Sloboda a sláva!)  
Odpoveď cára je nadutá, cisár je pán sveta a podmienky bude diktovať Rím. Mladí bojovníci to pokladajú za urážku a hoci sú v menšine, nedovolia urážať svoju zem a začne sa nerovný boj. *("Mor ho!" kríkla družina slovenská odrazu, a meč zasvietil v pästi každému víťazu, Mor ho!, kríkla a razom na cára sa metá: To ti na rímsku pýchu slovenská odveta.)*  
Na záver znie posolstvo národu: Mor ty len, a voľ nebyť, ako byť otrokom  
V básni sú využité **kontrasty** - rímsky cisár: zbabelý, pyšný; slovenskí junáci: odvážni, hrdí, smelí, obetaví, hoci zomierajú, stávajú sa morálnymi víťazmi (hynú sťa víťazi)

## Janko Kráľ 
Najerevolučnejší štúrovský básnik  
Narodil sa v Liptovskom Mikuláši, študoval na lýceu v Kežmarku, Levoči a Bratislave  
Nadviazal na slovenský folklór, opisoval nálady romantického samotára i rebela  
Spojil osobný zážitok s osudom národa, stal sa burcovateľom národného povedomia  
Pre jeho básne je typická autoštylizácia, subjektivizácia  
Vytvoril nový typ balady, kde hrdina je odhodlaný zápasiť s prekážkami  
V jeho tvorbe sa prejavuje mesianizmus a vizionárstvo  

**Tvorba**
- Revolučné básne
    - Duma Bratislavská 
        - Reagoval na udalosti okolo zosadenia Ľudovíta Štúra z katedry. Žiali nad tým, ako je málo tých ktorí sa postavili na Štúrovskú obranu:  
        *"Málo nás je, málo, ale nič je preto: bez sto lastovičiek bude ešte leto!"*
    - Orol
        - Vykresľuje mládenca, ktorý opúšťa matku a rodný kraj, aby v šírom svete bojoval, kým nezahynie
    - Orol vták
        - Je vyjadrením túžby po slobode a voľnosti, básnik hovorí:  
        *"Milší mu je voľný let jak ten celý šíri svet"* a že *"Radšej zhynie na poli, ako by žil v nevoli"*  
        - Orol je symbolom slobody
    - Krajinská pieseň
        - Privítal v nej revolúciu  
        - V roku 1848 spolu s priateľom, učiteľom Jánom Rotaridesom vyzýval v Honte (okolie Šiah) ľud, aby povstal proti pánom a so zbraňou v ruke si vydobyl svoje práva
    - Jarná pieseň
        - Jedna z najkrajšich básní o slobode
        - Je výzvou k povstaniu
        - Revolučná jar v Európe prirovnáva ku skutočnej jari
        - *Kukulienka* prebrala prírodu, svet zo zimného spánku. Autor sa pýta, či sa Slováci prebudia, alebo budú spať naďalej
        - Sloboda a revolúcia boli základné pojmy v jeho tvorbe:  
        *"Niet krajšieho v svet mena ak sloboda sväťá, všemohúcne toto meno nikto nezahatá!"*
        - Zvoláva kliatbu na vlastný rod, ak nevyužije príležitosť na oslobodenie:  
        *"A, vy bratia naši rodní, roztratení v svete, zlorečené vaše meno, keď sa nehýbete"*
    - Šahy
        - Zobrazil v nej celý tragický priebeh revolúcie, spomína na svoje uväznenie a odsúdenie, lúči sa so svojimi nádejami a snami, vidí len tmavú budácnosť a neočakáva lepší osud svojho národa
    - Duma dvoch bratov
        - Oslávil pamiatku dvoch slovenských študentov (Holubyho a Šuleka), ktorý pre účasť v povstaní popravili
- Cyklus básní
    - Dráma sveta
- Básne s Jánošíkovskou tematikou
    - Výlomky z Jánošíka
- Romantické balady - vnáša do nich svoje cítenie a zmýšľanie
    - Povesť
    - Skamenelý
    - Bezbožné dievky
    - Pán v tŕni
    - Kvet
    - Zakliata panna vo Váhu a divný Janko
        - Vyjadril v nej všetky svoje rozpory - smútok a nespokojnosť so svetlom, ale aj lásku k ľudu a vôľu priniesť mu slobodu. Má 3 časti:
            - 1. Časť - je úvahová, obsahuje autorove úvahy, opis kraja, o akom sníva, kraj oviec, ale i zbojníkov, kde niet nenávisti a súperenia, vzťah rodičov k nemu, charakteristika Janka, autor využíva zdrobneniny, nežné výrazy
            - 2. Časť - je baladická, má formu ľudovej balady
            - 3. Časť je štylizovaná tak, akoby túto povesť ľudia rozprávali, epilóg zobrazuje posmrtné splynutie hrdinu s prírodou, pastierik oznamuje Jankovu smrť, hrdina hynie pre rozpor medzi snom a skutočnosťou  
            V závere opät dominujú zdrobneniny, ktoré naznačujú, že idyla víťazí nad tragikou, láska nad vzdorom, objektívny svet nad subjektívnou rozorvanosťou
        - Lyrický hrdina Janko vystupuje v prvej osobe, odlišuje sa od dedinčanov svojou dobrovoľnou samotou, je hrdý, smelý, neváži si svoj život, jeho vzťah voči rodičom je polarizovaný - otec je k nemu krutý, matka ho bráni, nestojí o lásku, nedodržiava zvyky a nepochopenie ho vyháňa do prírody, kde hľadá útočisko, samotu  
        Blúdi krajom v čiernom kepeni ako havran, dej sa stupňuje, graduje, opis prírody je dynamický, dominuje tajuplnosť, strašidelnosť, jeho čin – vyslobodenie panny (zakliate Slovensko) je titanským činom za všetkých, dokáže to len ten, kto si obráti všetko naopak, ale Janko si zabudne obrátiť vrecká na kabáte, preto hynie vo vlnách Váhu
        - Panna je v ľudovej slovesnosti symbolom slobody

## Ján Botto
Najmladší zo štúrovských básnikov  
Študoval v Levoči, tu si osvojil názory štúrovskej generácie  
Písal alegorické básne, príležitostné, ponášky na ľudové piesne, revolučné piesne, balady, veršované rozprávky a povesti, rozsiahle básnické skladby  
Hlavným zdrojom jeho básnickej tvorby bola ľudová slovesnosť  

**Tvorba**  
- Báj na Dunaji
    - Básnická skladba
    - Má alegorický ráz, predstavuje Slovensko ako *"zakliatu krajinu"*, čakajúcu na *"víťaza"*, ktorý ju oslobodí
    - Slovensko, slovenský národ a slovenčinu symbolizuje *"biela húska s červenými ústy"*, ktorá pláva po rozbúrenom Dunaji, chce vzlietnuť, ale vietor ju vždy zráža do vĺn, čaká junáka, ktorý by ju vyslobodil  
    Mladý junák počuje volanie, vrhá sa do Dunaja a zachráni ju  
    Biela húska sa mení na bielu pannu.
- K mladosti
    - Báseň, odsudzuje pasivitu mládeže, borcuje a volá ju do boja za nový, lepší svet  
- &nbsp;
- Balady
    - Žltá ľalia
    - Margita a Besná
    - **Smrť Jánošíkova**
        - Básnícká skladba
        - Botto  do nej vložil všetko sklamanie, ktoré zažila štúrovská generácia po neúspešnej revolúcii v rokoch 1848/49
        - Nezobrazuje celý život Jánošíka, ale len jeho chytenie, uväznenie a popravu. Chcel zobraziť junáka, ktorý žije v predstavách ľudu ako symbol slobody a spravodlivosti.
        - Skladá sa z úvodu a 9 spevov, skromný dej je prerušovaný úvahami (reflexiami), prírodnými obrazmi a spevnými vložkami.
        - **Úvod**
            - Použil alegóriu matky a detí, svoje verše posiela po Slovensku, bojí sa, že je to zakliata krajina a nenájdu ozvenu. Stretnú sa však s hôrnymi chlapcami, spoznajú sa a spolu idú po zboji, aby ukázali ľudu *"cestu ku slnku slobody"*
            - Je obranou hôrnych chlapcov a oslavou slobodného života
        - **Prvý spev** 
            – Opisuje slobodný život *"dvanástich sokolov"*, hôrnych chlapcov, ich vodcu Jánošíka na Kráľovej holi
            - Žijú slobodne a vedia o nich až v Budíne
            - V závere sa družina dozvedá o zlapaní Jánošíka a smutne sedí okolo dohárajúcej vatry.
        - **Druhý spev**
            - Kreslí obraz zlapania Jánošíka, nepremôte ho sila, ale zrada
            - Zvýrazňuje žiaľ ľudu
        - **Tretí spev**
            - Opisuje čierne mesto - tyran, ktoré Jánošíka väzní, ale zároveň sa ho bojí
            - Za Jánošíkom prichádza v podobe dievčiny duša ľudu a lúči sa s ním peknou ľudovou baladou
        - **Štvrtý spev**
            - Je najpochmúrnejší, je to obraz väzenia v noci
            - Jánošíkovi sa sníva sen o mladosti, diabol mu však pripomína blížiacu sa smrť
            - Kontrast sna a skutočnosti
        - **Piaty spev**
            - Svitá nový deň a Jánošík vie, že jemu prinesie smrť. Pýta sa, kto viacej zbíjal, či on alebo jeho kati. Svoje činy ospravedlňuje tým, že už nemohol znášať útlak poddaného ľudu. Verí, že nadíde čas odplaty a spravodlivosti. Odsúdil ho *"vlčí zákon"*, ktorý šliape ľudské i božské zákony. *"No príde a prísť musí ten bohatier boží, čo zákon pošliapaný na oltár vyloží, no príde a prísť musí ten voľný deň súdu – a na stôl si zasadne pravda môjho ľudu!"* Slovensko oslobodí bohatier boží – silný jedinec – mesianizmus.
        - **Šiesty spev**
            - Jánošíka vedú k šibenici, kňaz ho vyzýva k modlitbe, ale Jánošík káže sa modliť za úbohý poddaný ľud.
        - **Siedmy spev**
            - Opisuje sa Jánošíkova poprava, smúti nebo i zem
            - Jánošík sa lúči s rodným krajom a spomína svoj boj proti tyranom
            - Zomrel, ale žije v myšlienkach odboja
        - **Osmy spev**
            - Predstavuje Slovensko po Jánošíkovej smrti. Všade je smutno ako v zaklatej krajine. Ľud si rozpráva o Jánošíkovi povesti, stáva sa symbolom slobody a boja proti krivde.
        - **Deviaty spev**
            - Je celý alegorický, opisuje Jánošíkovu svadbu s kráľovnou víl. Kráľovná víl predstavuje symbol slobody, ukazuje budúce víťazstvo oslobodenej krajiny a ľudu.  
        - &nbsp;
        - Botto využil v skladbe ľudovú reč a prostriedky ľudovej slovesnosti
            - Slabičný verš, združený rým, prirovnania, zdrobneniny


# Otázka 3
*Rozobrať ľubovoľné dielo: Keď báčik z Chochoľova umrie, Rysavá jalovica (alt. Neprebudený), resp. Maco Mlieč (alt. Mamka Pôstková)*
## Epika
Je literárny druh založený na **dejovosti**, rozprávaní príbehu  

Dôležitými kompozičnými prostriedkami (usporiadanie prvkov, spôsob výstavby) v epike sú:
- Pásmo rozprávača - rozprávač je nositeľom rozprávania
- Pásmo postáv - postavy sú nositeľmi príbehu, ktorý sa rozvíja v čase a priestore  
Keď sa autor stotožňuje s postavou rozprávača, hovoríme o priamom rozprávaní (ja-rozprávanie)  
Ak autor rozpráva v 3. osobe minulého času, hovoríme o autorskom rozprávačovi (je-forma)   
Reč postáv je opakom autorskej reči. V texte sa prejavuje ako dialóg alebo monológ  
Dialóg je rozhovor dvoch alebo viacerých postáv  
Monológ je reč jednej z postavy  
Miesto, kde sa dej odohráva, sa nazýva prostredie

Každé epické dielo má hlavného hrdinu (postavu) a vedľajšie postavy

Podľa rozsahu sa člení na veľkú, strednú a malú  
Podľa formy sa člení na veršovanú (poézia) a neveršovanú (próza, neviazaná reč) 

**Základné žánre**
- Epos
    - Veľká veršovaná epika
    - Rozsiahle chronologické rozprávanie, ktoré spája jedna alebo viac postáv, do deja môžu zasahovať bohovia a mytologické postavy
    - Má rozsiahlu epickú šírku – hlavnú dejovú líniu dopĺňajú vedľajšie dejové línie
    - Poznáme hrdinský, rytiersky, zvierací, duchovný, moderný - reflexívny epos
    - Je najstarším literárnym žánrom epiky
    - Vzniká v starovekej literatúre a vyvíja sa až po súčasnosť
    - Hrdinský epos staroveku má záväznú kompozíciu
        - Propozícia = naznačenie deja; 
        - Invokácia = vzývanie múzy; 
        - In medias res = vstup priamo do deja, opisy bojov, prostredia, brnenia; 
        - Zásahy bohov do deja, peronácia = záverečné zhrnutie
- Román
    - Veľká neveršovaná epika
    - Je prozaický text zo zložitou výstavbou
    - Okrem hlavnej dejovej línie môže obsahovať aj línie vedľajšie a epizódne príbehy
    - Vystupuje v ňom veľa postáv, ktoré sa v deji vyvíjajú
    - Poznáme rôzne typy, napr.:
        - Téma - sociálny, psychologický spoločenský
        - Čas - historický, utopický
        - Forma – román v listoch, denníková forma
    - Hoci prvý román vznikol v antike, rozvoj románu v pravom slova zmysle priniesli epochy renesancie a realizmu
- Kronika
    - Zachytáva udalosti v časovom slede
    - Chronologicky radí historické udalosti bez snahy o preniknutie do hlbšej podstaty
    - Autor iba referuje a uvádza fakty
    - Môže byť veršovaná/neveršovaná
- Novela
    - Neveršovaný žáner stredného rozsahu
    - Má presne vymedzejú kompozíciu
    - Má zložitejší dej ako poviedka, viac postáv
    - Zobrazuje určitý súbor udalostí
    - Dej má rýchly spád, preto sú postavy už charakterovo sformované a veľmi sa počas deja nevyvíjajú ("nestihnú")
    - Vznikla v renesancií (G. Boccaccio)
- Povidka
    - Krátka, neveršovaná
    - Spracúva len jednu udalosť, má jednu zápletku
    - Jednoduchý dej, charakter postáv sa nevyvíja
    - Dej často dopĺňa opis
    - Humorná poviedka používajúca karikatúru sa nazýva humoreska
    - Rozvoj v období realizmu
    - Kukučín, Tajovský  
    humanizmus - Jesenský
- Legenda
    - Rozpráva životné príbehy svätcov s dôrazom na mystický spôsob života, na zázraky, odriekania a sebatrýzeň
    - Veršovaná/neveršovaná
    - Najväčší rozvoj v obd. stredovekej literatúry, u nás Moravsko-panónske legendy, Legenda o sv. Svoradovi a Benediktovi
- Rozprávka
    - Ľudové rozprávanie založené na vymyslenom príbehu
    - Do deja zasahujú nadprirodzené bytosti, ktoré buď pomáhajú alebo škodia
    - Dobro víťazí nad zlom
- Povesť
    - Prozaický žáner
    - Spracúva historickú tematiku, fakty sú v nej spracované voľne
    - Viaže sa ku konkrétnemu miestu, postave
    - Poznáme:
        - Ľudové povesti
        - Umelé povesti - štúrovci, napr. J. Kalinčiak
- Balada    
    - Veršovaný stredný žáner so smutným až pochmúrnym dejom
    - Môžu tu vystupovať nadprirodzené bytosti
    - Dej je zhustený - graduje k tragickému koncu
    - Väčšinou býva rozprávaný formou dialógu
    - Rozonávame:
        - Ľudové balady
        - Umelé balady
            - Sociálna balada - reaguje na sociálne nedostatky doby alebo na vážny spoločenský problém  
            J. Kráľ - Zverbovaný  
            M. Rázus - Matka
- Bájka
    - Krátky alegorický príbeh, v ktorom zvieratá, rastliny alebo veci s ľudskými vlastnosťami konajú ako ľudia
    - Môže byť veršovaná alebo neveršovaná
    - Obsahuje mravné ponaučenia
    - Vzniká v stredoveku - Ezop, neskôr v 17. - 19. storočí  
    U nás J. Záborský

## Jozef Gregor - Tajovský 
Predstaviteľ druhe fázy slovenského realizmu  
Narodil sa v Tajove pri Banskej Bystrici, podľa rodiska si zvolil aj literárne meno  
Vyštudoval na učiteľskom ústave v Kláštore pod Znievom. Nechcel byť však nástrojom pomaďarčovania slovenských detí, preto zanechal učiteľstvo a odišiel študovať na obchodú akadémiu do Prahy, stal sa bankovým úradníkom

**Tvorba**
- Do konca 
    - Poviedka
    - Opísal v nej smrť svojho starého otca, v skratke rekonštruuje jeho životné osudy i jeho náhľady a vnútorný svet. Zobrazuje ho v rôznych životných situáciách, poukazuje na jeho figliarstvo, dôvtip, ale najmä na jeho ľudskosť, sebaobetavosť a lásku k práci.
    - Svojmu starému otcovi venoval aj poviedky: Prvé hodinky, Žliebky, Do kúpeľa
- Apoliena
    - Poviedka o hluchom dievčati, ktorému sa rovesníci vysmievajú a svoje správanie k nej zmenia až vtedy, keď zistia príčinu jej hluchoty – otec opilec ju často bil
- Mamka Pôstková
    – Poviedka opisuje utrpenie čestnej, pracovitej, statočnej dedinskej ženy, ktorá mala muža pijana, nechcelo sa mu pracovať a často prepil i tých pár grajciarov, čo ona zarobila
    - Z ich syna vyrástol tiež pijan a po otcovej smrti vyhodil svoju matku z domu
    - Zarába si pečením a predávaním chleba, ide na poľnohospodárske roboty, kde ju gazda oklame a zaplatí jej menej, ale predsa pomáha ešte aj z biedneho zárobku neveste živiť deti
    - Nakoniec zrobená a zostarnutá predá aj perinu, aby mohla banke splatiť dlh a pokojne zomrieť
    - Mamka Pôstková predstavuje na rozdiel od Maca Mlieča morálnu silu ľudu
- Horký chlieb 
    – Vdova Marka Turjanka sa po manželovej smrti ocitla vo veľkej biede
    - Svoje tri deti často ukladala spať v studenej izbe a bez večere. Aby si zarobila aspoň pár grajciarov, ide v noci strážiť panské deti, kým sa páni nevrátia zo zábavy. Oni sa však vrátia až nadránom a vdova Turjanka medzitým v mrazivej noci niekoľkokrát odbehne z domu pánov k svojim deťom, pretože má strach, či sa im niečo nestalo. Bol to skutočne zárobok na horký chlieb, lebo vdova prechladne a ťažko ochorie, ale na lieky nemá peniaze
    - Autor v závere poviedky naznačuje, že deti onedlho stratia i matku.
- Na chlieb
    – V poviedke zachytáva osud poľnohospodárskeho robotníka, ktorý pri práci prišiel skoro o život. Núdza ho prinúti ísť si do banky požičať peniaze, aby mal za čo kúpiť svojim deťom chlieb a aby nemusel ísť žobrať. Zmenku mu však podpíšu takí istí chudáci bez majetku ako on, a preto riaditeľ banky odmietne pôžičku. Keď mu napokon predsa len dá súhlas k pôžičke, namýšľa si, že urobil veľký ľudomilný skutok.
- Divadelné hry Ženský zákon, Statky zmätky
- **Maco Mlieč**  
    - Útvar - kriticko-realistická poviedka 
    - Kompozícia: krátky príbeh bez zvratov a napätia, komplikovaná stavba:
        - Stretnutie rozprávača (v 1. os. singuláru) s Macom Mliečom
        - Vysvetlenie rozprávača, prečo zachytil stretnutie
        - Prerozprávanie života Maca Mlieča od dôb, keď začal pracovať, prerývané opismi postavy charakteristikou 
    – Sociálne ladená poviedka, ktorú autor vyrozprával v prvej osobe (ja – rozprávanie), ale na deji sa nezúčastnil, tým vyvolal dojem skutočnej udalosti
    - Na lúkach stretol richtárovho kraviara Maca pri pasení kráv, poznal ho z videnia, vedel, že jeho gazda – richtár, má asi 60 rokov, Maco vyzeraloveľa starší
    - Hlavnou postavou je Maco Mlieč, jednoduchý, zaostalý sluha, ktorý od mladosti slúžil u bohatého richtára. Celý život ťažko pracoval, býval v maštali spolu so zvieratami a za svoju prácu nedostával plat, iba občas pár grajciarov na pálenku a dohán. Svojmu gazdovi bol vďačný, nezaujímalo ho, že celý život pracoval zadarmo, ba dokonca si zničil i zdravie. Poviedka sa končí paradoxom – Maco sa krátko pred smrťou príde rozlúčiť s richtárom a poďakuje sa mu za všetko, čo pre neho urobil a pýta sa, či mu nie je niečo dlžný. V gazdovi sa pohne svedomie a uistí Maca, že ešte on mu je dlžný 13 zlatých. Macovi sa veľmi uľaví a poprosí richtára, aby ho za tie peniaze riadne dal pochovať. Maco do rána umrie. Gazda mu vystrojí krásny pohreb. Celá dedina ho chváli, ale sluhovia si pošepkávajú, *"že však ho mal za čo pochovať"*
    - Autor v poviedke zobrazil nepreklenuteľný kontrast sveta pánov a sluhov. Celá životná tragédia Maca sa odohráva v maštali a v maštali i zomrie
    - Macove morálne vlastnosti – ľudskosť, pracovitosť, trpezlivosť sú v ostrom kontraste nielen s jeho odpudzujúcim zovňajškom – zanedbaný, špinavý, ale aj s charakterovými vlastnosťami gazdu – zdieranie sluhu u ktorého slúži. V Macovi vytvoril autor typ bezbranného človeka vyradeného fyzicky i duševne, žijúceho ako námezdná sila v takmer neľudských podmienkach.
    - Je tu podaná charakteristika gazdu: *"Gazda bol bohatý, doprial si nič nerobiť, peši nevyšiel ani do poľa, brucho ako súdok a oči ako mesiac"*
    - Charakteristika Maca Mlieča: *"Na Macovi iba čierna ohorená chlpatá kožka, čaptavá noha a dokľavené prsty"*
    - Autor charakterizuje postavy a prostredie aj pomocou ľudového jazyka s mnohými dialektizmami:
        - Švíbalky – zápalky
        - Akô jedno, takô druhô
        - Dohán – tabak
    - Opis osoby dovádza takmer ku karikatúre expresívnymi slovami a hlavne hyberbolickými prirovnaniami
        - Ostrihať škandry
        - Nos ani gombička
        - Vlasy ako stará riečica
        - Líca ucápané
        - Vlasy ako jež
        - Uši skoro nič
        - Oči ako myš

## Martin Kukučín
Vlastným menom MUDr. Matej Bencúr  
Zakladateľ realizmu v slovenskej próze  
Narodil sa v dolnooravskej dedinke Jasenová v roľníckej rodine  
Študoval na gymnáziu v Revúcej, Martine a v Banskej Bystrici. Potom prestúpil na učiteľský ústav v Kláštore pod Znievom. Po štúdiách sa stal učiteľom vo svojom rodisku 

- 1885 sa vzdal učiteľského povolania a odišiel študovať medicínu do Prahy na Lekársku fakultu Karlovej univerzity. Tu sa zoznámil s chorvátskym obchodníkom Dodolićom, ktorý mu po skončení štúdia našiel miesto lekára v Dalmácii  
- Usadil sa na ostrove Brač a oženil sa s obchodníkovou dcérou Pericou Dodolićovou 
- 1907 odišli do Južnej Ameriky, žili v chilskom meste Punta Arenas, kde Kukučín pôsobil ako lekár medzi chorvátskymi vysťahovalcami 
- 1922 sa vrátil do Chorvátska a usadil sa v kúpeľnom mestečku Lipik (krátky čas pobudol i na Slovensku) 
- Zomrel v Dalmácii (v Pakraci neďaleko Lipiku), pochovaný je v Martine  

Tvorba Martina Kukučína je rozsiahla, písal črty (krátke poviedky, ktoré literárne spracúvajú skutočnú udalosť, nemajú zložitejší dej a prenikavú kresbu postáv), poviedky, novely, romány, je autorom niekoľkých divadelných hier a cestopisov  
Martin Kukučín bol majstrom realistickej poviedky. Uviedol do literatúry ľudovú reč a ľudové postavy. Vo svojich poviedkach sa sústredil najmä na vykreslenie povahy a osudov dedinských ľudí  
Vo svojich prvých poviedkach a črtách z dedinského prostredia sa zameral na pozorovanie a opis dedinských ľudí, zvykov a tradícií. Dedinského človeka zobrazil s chápavým, láskavým humorom. 

**Rysavá jalovica** - poviedka  
- Hrdinom poviedky je Adam Krt, gazda, ktorý si v zime zarába šitím kapcov a papučí. Adam Krt je dobrák, ale pritom slaboch a oddaný priateľ alkoholu. Povahové slabosti však Kukučín líči s láskavým humorom. Základom deja je rad humorných príhod, ktoré Krt zažije na jarmoku a cestou späť  
- Susedia Adam Krt a Adam Trnka kedysi spolu dobre vychádzali, ale Trnková odstrihla susedovej koze bradu a Krtová odstrihla Trnkovmu kohútovi chvost. Odvtedy sa nerozprávali. 
- Niekoľko dní pred Vianocami sa Adam Krt chystal na jarmok, aby predal ušité kapce. Za utŕžené peniaze mu žena prikázala nakúpiť nejaké veci do domácnosti. Adam sa najviac tešil, keď mohol ísť na jarmok sám, bez svojej prísnej ženy. Eva ho púšťala samého iba veľmi nerada, mal totiž u seba i päťdesiatku, ktorú sa Eve podarilo po grajciaroch našetriť. Adam mal na jarmoku za ne kúpiť kravu. 
- Krtovi sa na jarmoku zapáčila susedova jalovica, a pretože obaja mali doma prísne ženy, tak sa rozhodli zapiť dobrý obchod v krčme. 
- Keď už boli v nálade a zistili, že jalovica nestojí pred krčmou, tak sa pustili do hľadania. Ale nikto nevidel rysavú jalovicu. Do rodnej dediny prišiel Krt celý utrápený a popletený, lavička cez potok mu pred očami tancovala, vrhla sa naňho mátoha, spadol na ľade a všetko, čo kúpil na jarmoku, porozbíjal. S plačom sa priznal žene, že nemá ani jalovicu, ani peniaze. Žena Eva ho vyhnala z domu a kázala mu vrátiť sa až s jalovicou. 
- Trnka doviedol ku Krtovcom jalovicu, lebo jeho žena ju odviazala spred krčmy nevediac, že ju jej muž predal. Trnka išiel hľadať Krta a našiel ho zarábať peniaze na píle. Doviedol ho domov. 
- Adam Krt vrátil Eve peniaze a zariekol sa, že už nikdy nebude piť. 

**Neprebudený** – psychologická novela  
- Jedna z najtragickejších próz slovenskej literatúry 
- Kukučín tu s hlboko ľudským pochopením zobrazil myšlienky a city duševne zaostalého dedinského pastiera husí Ondráša Machuľu 
- v Ondrášovi Machuľovi priniesol Kukučín do slovenskej literatúry celkom nový typ hrdinu z periférie dedinského života 
- Ondráš, dedinský pastier husí, i keď mal už 20 rokov, má dušu naivného, bezbranného dieťaťa, nevie rozlíšiť sen od skutočnosti, chce sa iba hrať a snívať o princeznách a zámkoch. Ondráš je nielen duševne zaostalý, "neprebudený", ale má i znetvorenú tvár a zmrzačené telo. Aj preto jeho otec odišiel z domu – nezniesol pohľad na svojho jediného syna-mrzáka. Ondrášova matka sa čoskoro utrápila na smrť. Po matkinej smrti býval Ondráš u svojej tety (volá ju "totka"). 
- Zuzka Bežanovie, najbohatšie dievča v dedine, sa má onedlho vydať za Jana Dúbravovie. Práve sa pre niečo pohnevala so svojím ženíchom a vtedy jej príde do cesty Ondráš. Ľahkovážna Zuzka sa chce na niekom vyvŕšiť a zvýšiť si trochu sebavedomie – zahrá Ondrášovi divadlo a sľúbi mu, že sa za neho vydá. Ondráš verí, že krásavica Zuzka sa chce stať jeho ženou, a začne sa vážne chystať na sobáš. Jeho komické prípravy sú spočiatku každému na smiech, situácia sa však stáva stále vážnejšou a tragickejšou. 
- Zuzka sa rozhodne urýchliť svoj sobáš s Janom Dúbravovie. Ondrášovi už vtedy nikto nevládal povedať pravdu. Veril, že u Bežanov sa chystajú na Zuzkinu svadbu s ním. V deň svadby ho teta musí zatvoriť do komory, aby sa nedostal do kostola a do domu Bežanovcov. Ondrášovi sa však podarí sekerou rozbiť závoru, a tak sa predsa dostane na svadbu. Keď vojde do miestnosti, práve vrcholí svadobná zábava. Ondráš si najskôr myslí, že Zuzka sa preto vydala za iného, lebo on neprišiel. Keď však vidí, aká je šťastná, pochopí, že Zuzka miluje v skutočnosti Jana a s ním sa iba zahrávala. Ondráš nevydrží takú veľkú bolesť a zošalie. Vtedy sa roznesie po dome správa, že u Bežanov horí šopa. Svadobčania nájdu pri šope zmäteného Ondráša a v presvedčení, že to on podpálil z pomsty šopu, priviažu ho k plotu. Odviaže ho Zuzka, ktorá si až teraz uvedomí, čo spôsobila. Poviedka sa blíži k tragickému koncu. Ondráš si všimne, že horí aj maštaľ, kde boli husi. Vrhne sa do plameňov, aby ich zachránil. A práve vtedy spadne prepálená povala na maštali a pochová Ondráša aj jeho najmilšiu hus, ktorú držal v náručí. 

&nbsp;
# Otázka 4
## Lyrika
Nemá dej, vyjadruje pocity, nálady, dojmy, myšlienky a úvahy autora alebo hrdinu, odzrkadľuje stav  
Lyrické diela sú najčastejšie veršované  

Rozdelenie:
- Podľa prístupu autora k téme
    - Náladová
    - Opisná
    - Úvahová
- Podľa tematiky
    - Osobná (intímna)
    - Spoločenská
    - Prírodná

Je písaná viazanou formou - grafické členenie básne, rytmus, rým, strofa  
Realizuje sa básnickými výrazovými prostriedkami - metafora, personifikácia, prirovnanie  

**Žánre**
- Pieseň
    - Kratšia báseň s pravidelným rytmom a výrazným rýmom
    - Je najobľúbenejším žánrom ľudovej slovesnosti
- Sonet
    - 14-veršový strofický útvar
    - Obvyklé členenie na 4 + 4 + 3 + 3 verše
    - Myšlienkovo je to uzavretá úvaha - autor v úvode vysloví tézu (tvrdenie), potom nasleduje antitéze (popretie)
    - Sonet uzatvára syntéze - pointa básne
    - Vzniká v renesancií - Petrarca  
    U nás Kollár, Hviezdoslav, Lukáč, Bedniak
- Óda
    - Oslavná, radostná pieseň
    - Vyniká nadnesenosťou a pátosom
- Hymnus
    - Žánrový variant ódy
    - Velebí najvyššie hodnoty - Boha, vlasť, národ
- Elégia 
    – Báseň so smutným obsahom, žalospev nad stratou niečoho hodnotného alebo blízkej osoby
- Žalm 
    – Náboženská pieseň kresťanskej a židovskej liturgie
    - Charakterizujú ho oslavné motívy, prejavy smútku a kajúcnosti. 
- Epigram 
    – Sa stručne a duchaplne vyjadruje k nejakej životnej pravde alebo osobe
    - Autor na malom priestore zhustí viac myšlienok.
- Lyrickoepická báseň 
    – Prelínajú sa v nej lyrické a epické prvky, pričom dominantnou je epická časť
    - V lyrickej časti sa objavujú prvky reflexie a opisy prírody
- Poéma
    - Je rozsiahlejšia básnická skladba lyrickoepickej povahy
    - Lyrickosť prevažuje nad epickými prvkami. 
- Pásmo 
    – Je polytematická báseň väčšieho rozsahu, ktorú nájdeme v modernej poézii (20.st)
    - Pásmo využíva spontánny prúd predstáv, asociácie – voľné radenie zdanlivo nesúvisiacich motívov – toto všetko do jedného celku zjednocuje ústredná téma
    - Autori často nevyužívajú interpunkciu
    - Tvorca: G. Apollinaire v zbierke Alkoholy

## Slovenská medzivojnová poézia 
Vyvíjala sa v rokoch 1918 - 1945  
Bola ovplyvnená vznikom samostatnej Československej republiky v rámci ktorej sa formovala samostaná slovenská kultúra - vznikli nové kultúrne inštitúcie, vydavateľstvá, školy, prehĺbili sa kontakty slovenskej a zahraničnej kultúry  
Vyznačuje sa veľkou pestrosťou, vznikom mnohých literárnych smerov a skupín, ktoré využívali avantgardné umelecké smery - symbolizmus, vitalizmus, poetizmus, surrealizmus a iné

### Poézia
Spisovatelia sa vo svojich dielach zaoberajú vojnovými zážitkami a snažia sa s nimi vysporiadať  
Kritický realizmus - Š. Krčméry, M. Rázus, J. Jesenský  
Neosymbolizmus - E. B. Lukáč  
Vitalizmus - ospevovanie života, optimizmus, hovorí o poézií každoenného života - J. Smrek  
DAV - ľavicovo orientovaná poézia, ľudovosť, straníckosť, sociálna téma, proletárska poézia - L. Novomeský  
Nadrealizmus - R. Fabry (sürrealizmus na Slovensku)  
Katolícka moderna - autori boli kňazi, ktorí zdôrazňovali vo svojej tvorbe kresťanské hodnoty a tradície - J. Silan, J. G. Hlbina, R. Dilong

## Ján Smrek
Vlastným menom Ján Čietek  
Pre jeho prirodzený talent ho označovali menom – poeta natus (rodený básnik)  
Básnik, prekladateľ, redaktor, organizátor literárneho života  
Založil literárno – umelecký mesačník **ELÁN**  
Založil edíciu **EMSA** (Edícia mladých slovenských autorov)  
Predstaviteľ vitalizmu (z lat. slova vital – život), vznikol ako bezprostredná reakcia na koniec 1. sv. vojny, oslavuje mier, radosť zo života, mladosť, krásu, priateľstvo, chuť žiť naplno, vnímať svet všetkými zmyslami (senzualizmus)

**Básnické zbierky**  
- Odsúdený k večitej žízni
    – Vplyv symbolizmu
    - Prevládali motívy smútku a pesimizmu, ťažké detstvo, vojna, zamýšľa sa nad podstatou života
    - Posledná báseň tejto zbierky - Dnes milujem svoj deň vyjadruje nový vzťah k životu, prináša nové hodnoty, prekonáva pesimizmus  
    *"Dnes milujem svoj deň, noc miloval som včera..."*  
    *"Hľa milujem svoj deň, najmä svoje ráno"*
- Cválajúce dni
    - Zbierkou sa prihlásil k vitalizmu
    - Vyjadril v nej životný elán, túžbu po dynamike života, aktivite, nehovorí za seba, vyjadril pocit celej svojej generácie
    - Titulná báseň zbierky s rovnakým názvom opisuje jazdcov cválajúcich na koňoch, ktorých bezhlavý cval vyjadruje rýchle plynutie času
    - Jazdcov autor prirovnáva k mladej generácii, ktorá chce svoj život prežiť naplno, ktorá chce využiť rýchlo plynúci čas  
    *"My, mladí, jarí šarvanci, ktorí sme život, svoju milú, objali v prvom pri tanci, my sme tí jazdci diví. Sedíme na paripách, uháňajúcich dňoch a pevne držíme sa hrivy..."*
- Iba oči
    - Báseň Oči
        - Ospevuje dar, ktorý človek dostáva v očiach, vníma nimi krásny sveta, sú bohatstvom, ktoré si cení
- Zrno
    - Zbierku napísal, keď žil v Prahe
    - Vyznáva lásku k domovu - nikdy sa mu neodcudzí
    - Báseň Doma - *"A srdce moje, ktoré sa ti nikdy neodcudzí"*
- Božské uzly
    - Prevažujú ľúbostné motívy, ktoré sú spojené s príodou
    - Najvýraznejšie básne - Verš o kvitnúcich dlaniach
- Hostina
- Studňa
    - Reagoval tu na 2. svetovú vojnu cez symboly a alegóriu
    - Najvýznamnejšia je báseň Bacardi (= biely rum) zo Studne
    - Protivojnová zbierka
    - Cez nápoje vyjadruje odpor voči vojne:  
    *"Nech miesto hromobitia kanónov znie krotký cengot čiaš..."*  
    *"Prečo má tiecť krv, nech tečú nápoje..."*

- **Básnik a žena**
    - Má 5 častí:
        1. V zasneženom parku
            - Básnik sa stretáva s neznámou ženou v zasneženom parku a začínajú spolu viesť dialóg o láske a o poézii
        2. Pokračovanie jarné
            - Pokračuje rozhovor o láske
            - Láska je tu vyjadrená v náznakoch - *"A ja sa dívam ako krásne zmäkla reč vašich očí..."*
        3. Letná noc na vode
            - Láska a rozhovor pokračuje, žena si uvedomuje, že nemôže byť sama básnikovou inšpiráciou, lebo básnik žije a tvorí pre lásku
        4. Padajú listy
            - Žena si uvedomuje svoje povinnosti a radí básnikovi, že je povinný rozdávať krásu a cit pre všetkých ľudí
            - Prichádza k prerušeniu rozhovoru - *"Najkrajšie sny sa málokedy splnia a my, keď najkrajšie sa milujeme, tie iba sníme..."*
        5. Po 10 rokoch
            - Básnik sa s poézie necíti sám, znovu sa v parku stretáva so ženou po 10 rokoch
            - Rozhovor sa obnovuje, zamýšľajú sa nad láskou, životom a poéziou


## Emil Boleslav Lukáč  
Narodil sa v Hodruši  
Neosymbolista a dolorista  
Poeta doctus (učený básnik)  
Študoval v Bystrici, Bratislave, Lipsku, Paríži teológiu a filozofiu  
Pôsobil najprv ako kňaz, neskôr učil na hudobnej a dramatickej akadémii v Bratislave a nekôr na dievčenskom gymnázium v Bratislave  
**Priniesol dolorizmus** (v tvorbe prevláda smútok, sebatrýzeň a bolesť) a paradoxy (v diele O láske neláskavej)  

Čerpal z:
- Romantiky, 
- Realistickej litertúry
- Symbolistickej literatúry  

Témy:
- Domov
- Cudzina
- Láska (krutá, sebazničujúca, trýznivá, bolestivá)
- Slovenská príroda a vojna  

Redigoval časopisy: 
- Mladé Slovensko
- LUK (literatúra, umenie, kultúra), 

**Tvorba**  
- Spoveď
    - Básnická zbierka
    - Vstúpil ňou do literatúry
    - Témy: 
        - Domov
        - Banícke prostredie 
        - Oslava rodného kraja,
        - Spomienky na 1. sv. vojnu  
    - Neosymbolistická zbierka plná bolesti, nedôverčivosti  
- Dunaj a Siena 
    - Básnická zbierka  
    - Je z pôsobenia v Paríži, cudzina naňho pôsobí nepriateľsky  
    - Témy: 
        - Domov – svet 
        - Dedina - mesto  
    - Spomína na mestá Bratislava, Paríž, Hodruša  
    - Dedina je preňho symbolom mravných a kladných hodnôt, mesto je symbolom nerestí - *".Všetko to cudzie mi je, inde moja vlasť.."*

```
O LÁSKE NELÁSKAVEJ- básnická zbierka
- téma: láska
- básnik sa nepoddáva citu, láska má uňho podobu nenávisti, blúdenia, skepsy, sklamania a
je plná paradoxov
- kniha je plná erotiky a vášne
- báseň Paradoxon
- návod na udržanie vzťahu medzi mužom a ženou
- básnik tvrdí, že láska nikdy nesmie byť v pokoji, lebo vtedy zaniká:
. .Zakazuj lásku, drv ju, mraz ju, tak drž cit lásky..
- v závere využil paradoxy:
..Nesmiem byť šťastný, lebo šťastím uplynie šťastie,
len z kyprej pôdy pochybností nám láska rastie..
KRIŽOVATKY - básnická zbierka
- využil tu symboly a alegóriu
- znovu sa ho zmocňuje nepokoj, pretože Lukáč vycítil nebezpečenstvo fašizmu
SPEV VLKOV- básnická zbierka (protivojnová)
- téma: osud národa, slovenskej zeme
- cítiť jeho bolesť z nástupu fašizmu
.Späť supy, späť, tu žije národ, nie ovčie mŕtvoly..
- obsahuje básne z rodnej Hodruše a okolia
- podstatná je tu slovenská príroda
ELIXÍR -  básnická zbierka
- téma: spoločenská tematika
- najhlavnejší motív je vojna:
..Kam utiecť, kam?..
- delí sa na 2 časti:
1. časť: Zaoberá sa spoločenskými, nadosobnými problémami (vojna)
2. časť: Zaoberá sa svojou básnickou tvorbou
MOLOCH (sumerský boh ohňa a vojny) , básnická zbierka (protivojnová)
- vychádza z kresťanskej a antickej mytológie
- skladá sa zo 6 cyklov:
1. a 2. časť: rozdelenie republiky po Mníchove a španielska občianska vojna
3. časť: reflexívna lyrika
4. časť: zamyslenie sa nad postavením poézie a umenia vôbec
- básne sú venované predchádzajúcim generáciám spisovateľov
5. a 6. časť: Filozofia dejín
- v popredí je postava J. Kráľa
- podáva tu revolučný obraz sveta na pozadí biblického obrazu histórie
BÁBEL(= babylonská ríša),  básnická zbierka (protivojnová)
- na biblickom obraze podáva znaky nacizmu
- skladá sa z 3 častí:
a) zaujal tu osobný postoj k vojne
b) obsahuje jeho osobné bôle z vojny
c) preklady z diela Victora Huga a Goetheho
```

# Otázka 5
*Rozobrať ľubovoľnú novelu - Ťapákovci, Dekameron, Peter a Lucia, Starec a more, Guľôčka*
## Epika
Je literárny druh založený na **dejovosti**, rozprávaní príbehu  

Dôležitými kompozičnými prostriedkami (usporiadanie prvkov, spôsob výstavby) v epike sú:
- Pásmo rozprávača - rozprávač je nositeľom rozprávania
- Pásmo postáv - postavy sú nositeľmi príbehu, ktorý sa rozvíja v čase a priestore  
Keď sa autor stotožňuje s postavou rozprávača, hovoríme o priamom rozprávaní (ja-rozprávanie)  
Ak autor rozpráva v 3. osobe minulého času, hovoríme o autorskom rozprávačovi (je-forma)   
Reč postáv je opakom autorskej reči. V texte sa prejavuje ako dialóg alebo monológ  
Dialóg je rozhovor dvoch alebo viacerých postáv  
Monológ je reč jednej z postavy  
Miesto, kde sa dej odohráva, sa nazýva prostredie

Každé epické dielo má hlavného hrdinu (postavu) a vedľajšie postavy

Podľa rozsahu sa člení na veľkú, strednú a malú  
Podľa formy sa člení na veršovanú (poézia) a neveršovanú (próza, neviazaná reč) 

## Novela
Predstavuje stredný epický žáner  
Vznikla v taliansku v období renesancie  
Názvom novela sa pôvodne chcelo naznačiť, že ide o umelecké zobrazovanie udalosti alebo epizódy, ktorá sa vyznačuje novotou, neobyčajnosťou, snažila sa spracúvať nové, originálne námety   
Ovplyvnila vývin celého prozaického literárneho druhu, najmä románu  
Nepodáva komplexný a široký obraz človeka, ale iba určitý výsek, súbor niekoľkých udalostí, ktoré však majú svoje vnútorné napätie  
Má menší počet postáv ako román, jednoduchší dej, menej zložitú kompozíciu  
Postavy novely sú obvykle na začiatku deja už ľudsky a charakterovo sformované a neprekonávajú počas trvania deja väčší vývin, čo súvisí aj s neveľkým rozpätím času zobrazených udalostí   
Dej má rýchly spád a nastáva v ňom obyčajne nejaký prekvapujúci obrat
(G. Boccaccio)

**Základné žánre**
- Román
    - Veľká neveršovaná epika. 
    - Je prozaicky text zo zložitou výstavbou
    - Okrem hlavnej dejovej línie môže obsahovať aj línie vedľajšie a epizódne príbehy, vystupuje v ňom veľa postáv, ktoré sa v deji vyvíjajú
    - Poznáme rôzne typy:
        - Téma - sociálny, psychologický, spoločenský 
        - Čas - historický, utopický 
        - Forma – v listoch, denníková forma
    - Hoci prvý román vznikol v antike, rozvoj románu v pravom slova zmysle priniesli epochy renesancie a realizmu.
- Novela
    - Žáner neveršovanej strednej epiky
    - Má presne vymedzenú kompozíciu
    - Má zložitejší dej ako poviedka, viac postáv. 
    - Zobrazuje určitý súbor udalostí
    - Dej má rýchly spád, preto postavy sú už charakterovo sformované a veľmi sa počas deja nevyvíjajú (nestihnú)
    - Vzniká v renesancii, tal. lit. G. Boccaccio
- Poviedka
    - Krátka neveršovaná epika
    - Spracúva len jednu udalosť, má jednu zápletku
    - Príbeh má jednoduchý dej, charakter postáv sa nevyvíja 
    - Dej často dopĺňa opis
    - Humorná poviedka využívajúca karikatúru sa nazýva humoreska
    - Rozvoj v období realizmu:
        - realisti – Kukučín, Tajovský
        - hum. - Jesenský.

**Porovnanie**
|   | Poviedka | Novela | Román |
|:-:|:--|:--|:--|
| Dej | <ul><li>Jednoduchá dejová línia</li><li>Sústreďuje sa na jednu udalosť, jednu zápletku v kratšom časovom období</li><li>Priamočiara dejová línia, často spomaľovaná opisom či charakteristikou</li><li>Opisnosť/deskriptívnosť (prostredie, postavy)</li></ul> | <ul><li>Zložitejšia dejová línia ako v poviedke</li><li>Sústreďuje sa na jednu dramatickú udalosť v dlhšom časovom úseku než v poviedke, kratšom než v románe</li><li>Dramatický spád deja, prudko smeruje k vyvrcholeniu, často s prekvapujúcou pointou</li><li>Potláčanie opisnosti</li></ul> | <ul><li>Zložitý dej, okrem hlavej dejovej línie aj vedľajšie, epizódne príbehy</li><li>Spracované časové obdobie je neobmedzené</li><li>Zobrazuje široký okruh života v širšom časovom rozpätí, veľký počet udalostí, menšich príbehov, medziľudských vzťahov, sociálnych prostredí</li><li>Okrem rozprávania využité aj iné slohové postupy (opisný, výkladový)</li></ul> |
| Kompozícia | Pokojné rozprávanie bez dramatického napätia | Uzavretý útvar s dramaticky sa rozvíjajúcim dejom a výraznou pointou, na rozdiel od poviedky môže byť členená na kapitoly | Klasická kompozícia – konflikt, nastolenie problému a jeho riešenie |
| Postavy | Má jednu / dve hlavné postavy. Obyčajní ľudia s už vytvoreným charakterom. Postava sa v priebehu deja zvyčajne nevyvíja | Viac postáv než v poviedke. Okrem hlavnej sú tam aj vedľajšie postavy (ich charaktery nie sú natoľko prepracované). Hlavná postava zobrazená v dramatickej konfliktnej situácii, v ktorej sa prejaví jej charakter (naznačenie vývinu charakteru) | Výskyt viacerých postáv - hlavné, vedľajšie, zložité vzťahy medzi nimi. Postavy prechádzajú vývojom |

## Božena Slančíkova - Timrava
Druhá vlna slovenského realizmu
**Ťapákovci** 
– Najkritickejšia novela v slovenskej literatúre
- Jej názov sa stal symbolom zatuchnutého dedinského konzervativizmu a lenivosti
- Autorka zobrazila zaostalý spôsob života roľníkov, ich životné prostredie, zdravotný stav, ktoré si zapríčinili sami svojou nevzdelanosťou, pohodlnosťou vzdať sa tradícií a lenivosťou
- Timrava zachytila rozpad tradičnej feudálnej rodiny s jedným gazdom (zvyčajne otcom alebo najstarším bratom – patriarchálny typ rodiny) na čele, v období upevňovania novej spoločenskej etapy – kapitalizmu
- Človekom, ktorý chce žiť v iných podmienkach, než žili celé generácie slovenských roľníkov, je v tomto diele netradične pre slovenskú literatúru žena (Iľa-kráľovná)
- Iľa-kráľovná – nevesta, žena najstaršieho brata Paľa Ťapáka, je gazdinou. Je najmúdrejšou osobou spomedzi nich. Za pomoc pri pôrodoch dostáva plácu, jej švagriná Anča jej vyčíta, že si zarobené peniaze necháva pre seba, ale nespomína, že často prinesie obživu pre celú rodinu. Je modernejšia, múdrejšia, čistotnejšia vďaka tomu, že sa vzdelávala. Nie je veľmi empatická, všetky výhrady povie nahlas a do očí, - dokonca (keď sa bráni) vykrikuje na Anču, že je mrzáčkou (zmija, kalika) a že svet by sa zaobišiel i bez nej...  
Na Pohľad je to hrdá žena so sebavedomým vystupovaním, svojho muža Paľa má rada a obáva sa, že ho stratí – neprejavila mu však svoju lásku, pokiaľ neurobil tak, ako chcela ona. Odíde od muža, najprv slúži a potom býva pár dní sama v komore v dome rodičov. Skrotne, bojí sa, že muž ju nemá rád a nepríde k nej, ale Paľo sa k nej presťahuje do rodičovského domu a po roku postaví dom. Paľo sa mení, je pracovitejší, aktívnejší...
- Anča-zmija – jediná sestra Ťapákovcov, má 30 rokov, žena s krásnou tvárou, ale chorými nohami, nechodiaca, kalika, trpí na lámku. Reuma jej degenerovala dolné končatiny, najtragickejšia postava v slovenskej literatúre
- Ani vo sne nemôže pomyslieť na lásku a predsa jej jedinou prácou je vyšívanie čepcov pre nevesty
- Vonkajšia charakteristika – navonok drsná, zlá žena, ktorá nesúhlasí s názormi Ili-Kráľovnej
- Vnútorná charakteristika – citlivá, pripúšťa, keby bola zdravá – bola by taká istá ako Iľa – Kráľovná
- Vie nádherne vyšívať, zarobí na seba, nemusia ju bratia živiť. Vyšíva dlho do noci pri sviečke, aby nepálila petrolej v spoločnej lampe.
- Nevie sa zmieriť, že v detskom veku ochorela na lámku (reuma). Rodičia ju vodili po lekároch, čo nebolo zvykom – ale bola jediné dievča v rodine. Otec Jana Fuzákovie posmešne radil, aby ju pribili na dosku, že sa jej telo narovná. Miluje platonicky Jana Fuzákovie, ktorý sa oženil so škaredou ženou. Tají svoju lásku a trpí ňou. Vie, že keby sa aj niekto do nej zamiloval, hanbil by sa prejaviť svoju lásku. Napriek svojmu osudu nedopraje najmladšiemu bratovi Mišovi, aby si zobral pred vojenčinou dievča, ktoré má rád – podľa nej je nerobotná, nevážna. Stará sa do každého, ale najviac ju dráždi švagriná Iľa – zdravá, hrdá, vzdelaná žena – ona takou nikdy nebude. Anča nechce, aby ich rodina žila inak ako generácie pred nimi. Stále pripomína, ako to bolo predtým, koľkí ľudia bývali v ich dome a pod. Hnevá sa na celý svet a na každého.
- Táto postava zostáva nezmenená, nevyvíja sa – rovnako trpí, závidí, soptí a zlorečí na začiatku i na konci diela.
- Rodina Ťapákovcov žije patriarchálnym spôsobom v dome, v ktorom žili ich predkovia. Je ich 16 (rodičia sú mŕtvi – otec zomrel dávno, matka zomrela minulú zimu) a nedajú sa vyrušiť zo svojho lenivého života. Sú so všetkým spokojní, mrzí ich len, že v dome nie je poriadna gazdiná. Najstaršia nevesta Iľa, ktorú pre jej povýšenosť nazývajú kráľovnou, sa síce cíti byť gazdinou, ale ostatné švagriné ju neuznávajú lebo sa im nepáči, že im drží kázeň pre každú maličkosť, nič jej však nepovedia. Ozýva sa len sestra Anča, ktorú nazývajú zmijou pre jej ostrý jazyk a studené srdce. Je síce pekná v tvári, ale lámka jej pokrivila nohy. Nemôže chodiť, vláči sa po dome iba na dlaniach a kolenách. Je veľmi citlivá, ale uštipačná. Iľa je v dome nespokojná, chce zrušiť staré zvyky, ktoré sú u nich odjakživa zavedené. Preto požiada svojho muža Paľa, aby sa oddelili od bratov a postavili si dom. Vyhráža sa mu, že ak tak nespraví, odíde. Paľo však neberie jej reči vážne. Anča vyšíva svadobné čepce, ale sama nikdy taký nosiť nebude, lebo vie, že sa nevydá. Svojou pracovitosťou sa odlišuje od ostatných, ale z trucu chce, aby všetko ostalo pri starom. Iľa odchádza do služby k pani rechtorke. Paľo nie je doma a všetci čakajú, čo urobí, keď sa vráti. On po návrate nezačne konať, až keď mu sused povie, že okolo školy sa poneviera nápadník, tak ide za ženou. Iľa sa nenechá prehovoriť. Zavolá si ju notár. Oznámi jej, že nemôže vykonávať dve služby: slúžiť u rechtora a byť babicou. Preto si zbalí veci a ide bývať k rodičom. Paľo príde o týždeň za ňou a na jeseň postaví aj dom. 
- Teraz je Iľa šťastná a celá rodina je spokojná, hoci sa dusia v jednej izbe naďalej štrnásti. Nikoho nič neomína.

## Martin Kukučín
**Neprebudený**
- Psychologická novela
- Jedna z najtragickejších próz slovenskej literatúry 
- Kukučín tu s hlboko ľudským pochopením zobrazil myšlienky a city duševne zaostalého dedinského pastiera husí Ondráša Machuľu 
- V Ondrášovi Machuľovi priniesol Kukučín do slovenskej literatúry celkom nový typ hrdinu z periférie dedinského života 
- Ondráš, dedinský pastier husí, i keď mal už 20 rokov, má dušu naivného, bezbranného dieťaťa, nevie rozlíšiť sen od skutočnosti, chce sa iba hrať a snívať o princeznách a zámkoch. Ondráš je nielen duševne zaostalý, "neprebudený", ale má i znetvorenú tvár a zmrzačené telo. Aj preto jeho otec odišiel z domu – nezniesol pohľad na svojho jediného syna-mrzáka. Ondrášova matka sa čoskoro utrápila na smrť. Po matkinej smrti býval Ondráš u svojej tety (volá ju "totka"). 
- Zuzka Bežanovie, najbohatšie dievča v dedine, sa má onedlho vydať za Jana Dúbravovie. Práve sa pre niečo pohnevala so svojím ženíchom a vtedy jej príde do cesty Ondráš. Ľahkovážna Zuzka sa chce na niekom vyvŕšiť a zvýšiť si trochu sebavedomie – zahrá Ondrášovi divadlo a sľúbi mu, že sa za neho vydá. Ondráš verí, že krásavica Zuzka sa chce stať jeho ženou, a začne sa vážne chystať na sobáš. Jeho komické prípravy sú spočiatku každému na smiech, situácia sa však stáva stále vážnejšou a tragickejšou. 
- Zuzka sa rozhodne urýchliť svoj sobáš s Janom Dúbravovie. Ondrášovi už vtedy nikto nevládal povedať pravdu. Veril, že u Bežanov sa chystajú na Zuzkinu svadbu s ním. V deň svadby ho teta musí zatvoriť do komory, aby sa nedostal do kostola a do domu Bežanovcov. Ondrášovi sa však podarí sekerou rozbiť závoru, a tak sa predsa dostane na svadbu. Keď vojde do miestnosti, práve vrcholí svadobná zábava. Ondráš si najskôr myslí, že Zuzka sa preto vydala za iného, lebo on neprišiel. Keď však vidí, aká je šťastná, pochopí, že Zuzka miluje v skutočnosti Jana a s ním sa iba zahrávala. Ondráš nevydrží takú veľkú bolesť a zošalie. Vtedy sa roznesie po dome správa, že u Bežanov horí šopa. Svadobčania nájdu pri šope zmäteného Ondráša a v presvedčení, že to on podpálil z pomsty šopu, priviažu ho k plotu. Odviaže ho Zuzka, ktorá si až teraz uvedomí, čo spôsobila. Poviedka sa blíži k tragickému koncu. Ondráš si všimne, že horí aj maštaľ, kde boli husi. Vrhne sa do plameňov, aby ich zachránil. A práve vtedy spadne prepálená povala na maštali a pochová Ondráša aj jeho najmilšiu hus, ktorú držal v náručí. 

```
PETER A LUCIA (ROMAIN ROLLAND)
Dielo o tragickej láske dvoch mladých ľudí na pozadí udalostí 1. svetovej vojny. Rozpad mravných ideálov a spoločenských princípov prináša vo vedomí mladých ľudí dezilúziu, pocit rozvratu a bezvýchodiskovosti, na ktorú by mohla byť liekom láska. Vojna prvýkrát zasahuje do života miliónov civilistov.
Dielo po prvý raz vo svetovej literatúre prináša pacifistický názor na vojnu.
AUTOR
ROMAINE ROLLAND (1866 – 1944), študoval históriu, pôsobil ako profesor dejín hudby na Sorbonne.
Nezúčastnil sa na 1. svetovej vojne, nesúhlasí s vojnou a zabíjaním, je pacifistom a zástancom riešenia sporov nenásilnou cestou, zastáva duchovnú nezávislosť, dobrovoľne emigruje do Švajčiarska, za čo si vyslúžil pomenovanie vlastizradcu.
Patrí do francúzskej realistickej literatúry, je nositeľom Nobelovej ceny za literatúru z roku 1915.
Obohatil svetovú literatúru o žáner román – rieka (rozsiahly román s mnohými epizódami Ján Krištof), o malý (komorný) román, o sériu divadelných hier z francúzskych dejín.
ÚTVAR
Malý (komorný) román, podľa niektorých literárnych teoretikov novela.
KOMPOZÍCIA
Román má jednoduchú dejovú líniu s niekoľkými odbočeniami (Petrova rodina, Luciina rodina). Nie je členený na samostatné kapitoly, ale skladá sa so siedmich graficky oddelených častí.
Dej sa odohráva v krátkom čase: od 30. 1. 1918 (streda večer) do Veľkého piatku 29. 3. 1918. Je rámcovaný obrazom smrti a utrpenia na začiatku (spoznajú sa v metre, kam v zmätku vbiehajú aj zranení ľudia, pretože bombardujú Paríž) aj na konci (tragická smrť dvojice pri bombardovaní Paríža).
Dejovú líniu spomaľujú autorove úvahy (napr. o svetských a náboženských dogmách, o obeti, krviprelievaní atď.)
POSTAVY
Peter Aubier, má osemnásť rokov, spolu so spolužiakmi dostal povolávací rozkaz, o pol roka má ísť na front.
Pochádza zo zámožnej meštianskej rodiny, otec je úradník. Má jedného brata Filipa, ktorý už narukoval. Jeho otec patrí k tým Francúzom, ktorí povinnosti voči štátu a vlasti kladú na prvé miesto v živote. Je poslušným štátnym zamestnancom, nikdy by sa nepostavil do opozície voči štátnej moci. Bol dobrým republikánom tak, ako jeho žena bola dobrou kresťankou. Neprekážalo jej, že kňazi celej Európy pripájajú svoje modlitby za víťazstvo národných armád, a teda za ničenie a zabíjanie ľudí v nepriateľských armádach.
Rodičia zbožňovali svoje deti, ale pokladali by si za česť, keby o ne prišli pri obrane vlasti. Napriek rodičovskej láske atmosféra v rodine je oficiálna, bez dôvernosti. Peter sa neopováži hovoriť o svojich pocitoch a pochybnostiach alebo strachu – v tejto rodine sa to nepatrí.
Peter má vrúcny vzťah k bratovi Filipovi. Bol pre neho autoritou, bol starší (mal dvadsať rokov), postavou robustnejší. Štúdiá musel po vypuknutí vojny prerušiť. Na front išiel ako nadšený vlastenec.
Dvakrát sa dostal na dovolenku, ale každý raz prichádzal triezvejší a bez vlasteneckého horlenia. Stratil ilúzie o vojne a svete a hanbil sa, že ich mal. Na Petrove otázky reagoval bez nadšenia a pri druhej dovolenke Peter sa prestal pýtať. Nerozumel, čo sa medzi ním a bratom zmenilo. Obidvaja bratia majú svoje trápenie, ale nenájdu už cestu k dôvernosti, ktorá bola medzi nimi pred vojnou. Pre Petra to bolo o to bolestnejšie, že bol mladší a nemal blízkeho priateľa. Filip zbadal v meste svojho mladšieho brata s dievčaťom a bol by dal čokoľvek na svete, keby aspoň túto dvojicu uchránil pred sklamaním a nešťastím.
Peter v zmätku vojnových rokov čaká na lásku, cíti, že tade vedie cesta z dezilúzie a citovej samoty.
Do Lucie sa zaľúbi s úprimnosťou a prudkosťou svojho veku.

Lucia, pochádzala z Tourainska. Jej matka sa zaľúbila do učiteľa z gazdovského rodu, ale zámožná meštianska rodina ho nechcela prijať za zaťa. Po dosiahnutí plnoletosti sa Luciina matka napriek nevôli rodičov vydá a rodičia prerušia s ňou styky. Luciin otec ochorel a matka ťažko pracovala, aby vyživila muža a dcéru. Počas vojny pracuje vo fabrike na zbrane. Rodičia jej nikdy neodpustili, dcéra by si musela priznať chybu a požiadať o odpustenie.
Lucia bola citovo závislá na matke a nevie sa zmieriť s tým, že matka sa hlási o právo na svoj vlastný život – má priateľa, s ktorým čaká dieťa. Navyše ani nevie, či sa za otca svojho dieťaťa vydá… Lucia to pociťuje ako zradu.
Je veľmi nežná, milujúca, zdá sa jej, že všetko a všetkých na svete ľúbi a všetci ľúbia ju.
Chce matke uľahčiť starosť o jej výživu, je výtvarne nadaná, ale pre nedostatok financií nemôže študovať.
Zarába si odkresľovaním obrazov slávnych maliarov, obrázky predáva v malých pokútnych obchodíkoch.
Nemá rešpekt voči menám ani osobnostiam, obkreslí obraz takými farbičkami, aké má, nedodržuje farby na predlohe.
DEJ A UKÁŽKY
Peter sa vezie v nabitom vozni parížskeho metra. Napriek tomu, že je mladý, jeho srdce je preplnené zúfalstvom. Nežije v šťastnej dobe, je vojna.
Ponoril sa do temnoty s rútiácim vlakom a zatvoril oči…
Keď ich opäť otvoril – niekoľko krokov od neho, oddelené dvoma cudzími telami, stálo dievča, ktoré práve pristúpilo do podzemnej železnice. Sprvu videl jej jemný profil pod tieňom klobúka, plavú kučeru na trocha pochudnutom líci, svetlo vrhnuté na ľúbeznej lícnej kosti, jemnú líniu nosa a zošpúlenej pery a pootvorené ústa, ktoré sa ešte chveli od náhlivej chôdze.
Nedívala sa na neho. Ba ešte ani nevedela, že je na svete. A jednako bola v ňom! Držal jej nemý a stúlený obraz v náručí a neodvažoval sa dýchať, aby ju dychom neodvanul…
Na nasledujúcej stanici nastane panika, do metra sa hrnú ľudia z námestí a ulíc Paríža, počuť výbuchy bômb, zranený, krvácajúci muž sa skotúľa po schodoch metra.
Vo vozni výkriky hrôzy: "Nemci bombardujú Paríž…!"
Vo všeobecnom vzrušení, ktoré zlialo tieto natlačené telá v jedinú masu, Petrova ruka chytila akúsi ruku, ktorá sa ho ľahko dotýkala. A keď zdvihol oči, videl, že je to Ona.
Vôbec sa mu nevymanila. Na stisk jeho prstov odpovedali prsty vzrušene, trocha kŕčovite zovreté a potom zostali v jeho dlani, mäkké, horúce, nehybné.
Nepovedia si ani slova a o dve stanice dievčina vystúpila, Petrovi neskoro napadlo, aby išiel za ňou.
V Petrovom živote bolo všetko také ako pred pár dňami, nič sa nezmenilo a predsa pocit ničoty a zúfalstva zmizol. Dostal opäť chuť do života a hlavne radosť zo života. Spomína na dievča a takmer si nevie v spomienkach vybaviť črty jej tváre. Aj keby ju nikdy viac nestretol, Petrovi stačí pocit, že ona existuje.
Jedného dňa, keď prechádzal Seinským nábrežím, ju stretol. Bol na toto stretnutie taký nepripravený, že nestihol zareagovať, obaja sa od prekvapenia začervenali a dievčina zmizla v dave. Stretne ju ešte raz v Luxembursky záhrade.
Kráčal s pohľadom upretým na zem; a náhle sťaby oňho mäkko zavadil krídlami letiaci holub, mal pocit, že vôkol neho preletel úsmev. Obrátil sa a uzrel, že práve prešiel okolo nej. A priam v tej chvíli aj ona idúcky obrátila k nemu hlavu a s úsmevom na neho pozrela.
Jedia spolu Petrov olovrant, hovoria o Luciiných kresbách a sú šťastní:
Ked prišli domov, pozreli sa do zrkadla na neba, ako pozeráme na priateľa, s očami plnými lásky. A hovorili si: "Jeho pohľad, jej pohľad spočinul na tebe."
Majú to, čo nemali pred pár dňami – zajtrajšok. Stretávajú sa častejšie. Peter je zhrozený, že Luciina matka ako žena musí pracovať v továrni na zbrane, ktorými sa zabíja. Hovorí o svojich plánoch, Lucia nečaká od života vela:
– Chcela by som…(zaváhala). Chcela by som aspoň trochu šťastia…
(Boli teraz celkom blízko seba.)
Pokračovala:
– Je to azda priveľa, čo žiadam…? Často mi hovorili, že je to sebecké; a ja sama si niekedy hovorím: "Na čo má vlastne človek právo…? Keď tak vôkol seba vidím toľko biedy, toľko útrap, človek sa naozaj neodvažuje dožadovať niečoho… No moje srdce jednak sa dožaduje a volá: "Áno, mám právo, mám právo na trochu, na byľku šťastia…"
Ich vzťah sa prehlbuje a zalúbenosť je čoraz intenzívnejšia:
– Ó, moje drahé telo! Ó, moje srdce! Chcel by som držať vaše nôžky v dlaniach, na pery by ich pritisol, od samej lásky chcel by som vás celú zjesť.
Nepohla sa, no aj ona náhle hlasom priam takým vrúcnym a tichým ako Peter vzrušene riekla:
– Vy blázonko! Blázonko…! Mlčte..! Prosím vás pekne…
Nejaký starší pán pomaly prešiel okolo nich. Cítili, ako sa im telá rozplývajú nehou…
Olovrantovali každý deň pri fontáne, ale nastalo zlé počasie. Peter už ráno vyčkával pri elekričke Luciu a odprevádzal ju na jej pochôdzkach po meste. Hrozilo, že sa nebudú môcť tak často vídať. Raz sa Lucia Petra opýtala:
– Aj vy musíte ta ísť?
Hneď pochopil, čo myslí, lebo jeho duch uberal sa v chrámovej tíšine tou istou temnou stopou.
– Áno, – riekol. – Ale radšej nehovorme o tom.
– Len toto ešte: povedzle mi, kedy?
Odvetil jej:
– O pol roka.
Zhodnú sa na tom, že nebudú na Petrov odchod na vojnu myslieť.
Peter na jednej prechádzke zbadal, ako Lucia obdivuje vysoké šnurovacie topánky, myslí si, že sú určené pre bohatšie ako ona. Peter ich chce kúpiť, ale Lucia sa zdráha topánky prijať, hoci sú priatelia. Nakoniec urobia obchod, Peter si u nej objedná portrét. Nemá žiadnu fotografiu, ktorú by mohla odkresliť, a preto sa dohodnú, že Peter príde za Luciou domov (matka je doobeda v práci).
Peter prichádza na perifériu za predmestím Malakov. Lucia veľa rozpráva, aby prekryla rozpaky. Rozprávala mu o rodine, o histórii manželstva svojich rodičov, Peter je namrzený na zaťatosť a predsudky meštianskej rodiny, ktorá nepomohla ani vnučke, hoci žila so svojou matkou v biede.
V mysli Peter smutne zabočil k svojim rodičom a k sebe. Mlčal. Oblačné tably sa chveli ďalekou kanonádou a Peter, mysliac na tých, čo práve umierali, trpko riekol:
– A toto je tiež ich dielo.
Áno, zachrípnutý štekot kanónov kdesi v diaľke, svetová vojna, tá strašná katastrofa – vyprahnutosť srdca a neľudskosť toho márnomyseľného a obmedzeného meštiactva mala v tom veľkú časť zodpovednosti. A teraz (bolo to spravodlivé) odpútaná obluda sa už nezastaví, kým nezožerie aj samo toto meštiactvo.
Peter si myslí, že matka a dcéra sa musia mať veľmi rady, bývajú na samote, vedľa nich býva iba starý handrár so psom. Mali sa rady, ale čosi sa zmenilo:
– Nevedno, čo sa to deje už štyri roky. Všetci sa zmenili.
– Clicete povedať, že aj vaše matka alebo vy ste sa zmenili.
– Všetci, – opakovala Lucia.
– V čom?
– Nemožno to povedať. No cítiť, že všade, medzi známymi i v rodinách, vzájomné vzťahy už nie sú také ako kedysi. Nie ste si už istý ničím, ráno si poviete: "Čoho sa len dožijem do večera? Poznám to ešte?"
Žijete ako na plávajúcej doske, ktorá môže každú chvíľu stroskotať.
Rozprávali sa, kým sa nezotmelo, Peter vyšiel z domu a v okne uvidel tvár Lucie:
Vrátil sa k obloku a pritisol pery na sklo. Ich pery sa bozkali cez sklenú tabuľu. Potom Lucia cúvla do tmy izby a záclona spadla.
Boli takí zaujatí láskou, že nesledovali, čo sa deje vo svete alebo okolo nich. Počas náletu uprostred noci si Peter zapchával uši, odmietal myslieť na vojnu:
Vojna? Áno, viem, viem. Je tam? Nech počká…! A vojna čakala trpezlivo pri dverách. Vedela, že príde rad aj na ňu. On to tiež vedel, a preto sa nehanbil za svoje sebectvo. Vlna smrti ho čoskoro uchváti. Nemal k nej nijaké povinnosti vopred.
… A keď tá chvíľa príde? – Možno, že nepríde! Zázrak…? – Prečo nie…?
Ešte menej na vojnu myslela Lucia. Filip prišiel na dovolenku, Peter už nevisel na každom jeho slove, vyzeral úplne inak, raz ho zazrel s Luciou na ulici a porozumie všetkým zmenám. Nechce Petrovi pripomínať, že o chvíľu sa jeho šťastie skončí, no pri rozlúčke sa nezdrží a vyjadrí lútosť, že na fronte o chvíľu budú potrebovať aj jeho. Peter odpovie, že až tam bude, nebude zabíjať.
Luciina matka raz do týždňa spávala u svojej priateľky, Peter a Lucia mali voľný večer. Keď sa vracali z mesta, neďaleko nich vybuchla bomba, Lucia pocíti strach zo smrti.
– Lucia, však ma nenecháš odísť z tohto života, prv než…?
– Ó, Bože! – riekla Lucia, stískajúc mu ruku. – Pomyslenie na to by bolo horšie ako smrť!
– Ty moja láska! – riekli si obaja.
– Znovu sa zastavili.
– Kedy budem tvojim? – spýtal sa Peter.
(Nebol by sa opovážil spýtať: "Kedu budeš mojou?")
Lucia si to všimla a dojalo ju to.
– Drahý môj, – odvetila mu..:– Čoskoro! Nesúr! Netúžiš po tom väčšmi ako ja…! Zostaňme ešte nejaký čas takto… je to krásne…! Ešte tento mesiac, už do konca…!
– Do Veľkej noci? – spýtal sa.
(Veľká noc bola tohto roku posledného marca.)
– Áno, do Vzkriesenia.
Blížila sa Kvetná nedeľa, Nemci zosilňovali tlak na Paríž. Peter a Lucia si vyjdú do lesa. Lucia sa s plačom zdôverí, že jej matka čaká diéta. Myslia spoločne na niečo, čo nahlas nevyslovia: "Ešte šťastie, že čoskoro umrieme…! Najhroznejšie by bolo stať sa takými, ako sú tí ľudia, ktorí sú pyšní, že sú ľuďmi, že ničia, prznia…"
Peter sa stretne so svojimi priateľmi. Jaeques, židovský chlapec náruživej povahy, bol najzanietenejší za vojnu; Antoine, pohodlný meštiansky chlapec, pôjde s prúdom, nechce sa mu byt iným; Bernard, z bohatej republikánskej rodiny, bol ultrarevolučný, nenávidel vojnu. Claude, štipendista, je zahľadený do seba a iní ho nezaujímajú.
Na Zelený Štvrtok pršalo, boli každú chvíľu spolu. Ak nemali kam ísť, sedeli na múriku pri sebe i v daždi.
Cítia k sebe lásku, ktorá ich svojou silou prekvapuje, nevedia vypovedať jeden druhému, prečo sa milujú. Ešte dva dni a je Veľkonočná nedeľa – deň, keď si budú patriť. Dohodnú sa, že na Veľký piatok zájdu do Chrámu sv. Gerváza, aby si vypočuli krásnu hudbu.
Keď vstupovali do chrámu, Lucia zbadala malé rusovlasé dievčatko, ktoré vyzeralo ako anjelik. Upozornila Petra na milú tvár, dievčatko sa k nej obrátilo, ale jeho pohlad smreroval nad hlavu Lucie. Videla tam niečo prekvapujúce, pretože: … dieťa, zakrývajúc si tvár rukami, zmizlo.
Peter a Lucia, dvaja mladí pohania, držali sa za ruky pred svojím veľkým Priateľom v chráme ponorenom do smútku. A obidvaja súčasne tíško šeptali:
– Ty veľký náš priateľ, pred tvojou tvárou si ho beriem, pred tvojou tvárou si ju beriem. Spoj nás! Vidíš naše srdcia.
Lucia zrazu opát zbadala rusovlasé dievčatko. Zdalo sa jej, že tú tvár už videla minulej noci vo sne.
Stisk prstov im pripomenul, že sa vznášajú vedno.
– V tej chvíli Lucia, celkom užasnutá, uzrela v červenom a zlatistom chrámovom obloku kaplnky usmievajúcu sa tvár onoho rusovlasého dievčatka z chrámových schodov.
A v tej istej chvíli rušil sa mohutný pilier, o ktorý sa opierali, a cely kostol sa otriasol v základoch.
Materinským pohybom si z celej sily pritisla drahú hlavu do tona, sklonila sa nad neho, ústa pritisnúc na jeho šiju, takže boli k sebe celkom pritúlení.
A vtom sa zrazu na nich zrútil mohutný pilier.
FORMA
R. Rolland využíva formálne postupy realistickej literatúry aj pri spracovaní nanajvýš modernej témy – 1. svetovej vojny.
Veľmi silná je funkcia rozprávača (v 3. os. sg.), ktorý je všadeprítomný, vševysvetlujúci, čo súčasnému čitateľovi v niektorých častiach románu môže prekážať. Rozprávač za postavy uvažuje o vojne, o láske atď.
Uvahových častí je oveľa viac ako v bežnom realistickom románe. Niektoré úvahy majú brilantnú formu, nehľadiac na hlboký a humanistický zmysel. V ukážke úvahy zo str. 17 nájdeme sériu otázok, ktoré text zneistievajú, a teda zosubjektivizujú; umelecké prostriedky (epiteton – obludná reťaz; prirovnanie – dorážajúcich na seba sťa tupé barany;metaforu – život žije z jeho smrti; personifikáciu – každé ohnivko saje životnú šťavu; opakovacie umelecké prostriedky – opakovanie slova načo na začiatku vety = anafora; pestrú modalitu vety – veľa otázok a zvolaní).
Nič nie je trpieť, nič nie je umierať, ak vidíte zmysel toho všetkého. Obeť je slastná, ak chápete, prečo ste obetovaní. Lež akože môže dorastajúci mladík chápať svet a jeho rozbroje? Čo ho môže, ak je úprimný a zdravý, zaujímať tej hroznej masakry národov, dorážajúcich na seba sťa tupé barany nad priepasťou, do ktorej sa napokon všetci zrútia? Veď cesta bola dosť široká pre všetkých! Prečo teda tá besná túžba zničiť seba samého? Načo tie pyšné vlasti, tie lúpežné štáty, tie národy vychované vraždiť ako z nejakej povinnosti? A načo to krviprelievanie všade medzi ľuďmi? Ten svet, v ktorom zožiera druh druha? Prečo život vyzerá ako nekonečná reťaz, obludná a príšerná, ktorej každé ohnivko besne sa zatína do susedovej šije, živí sa z jeho tela, saje životnú šťavu z jeho bolesti a žije z jeho smrti? Načo ten boj a načo tá bolesť? Načo smrť? Načo život? Načo? Prečo…?
Ozvláštnením realistickej metódy je aj motív rusovlasého dievčatka, ktoré vidí nad hlavami zaľúbencov smrť prv, než skutočne príde. Istá dávka fatality, dopredu tušeného zlého konca, sprevádza lásku mladých ľudí od začiatku.
Nejedného čitateľa prekvapí, že v diele je málo klasických dialógov, prevažujú pasáže s rozprávaním, opisom a úvahou.
Modalita vety hlavne v dialógoch je pestrá (veľa opytovacích a zvolacích viet), vety sú často nedopovedané:
– Vy lakotník…! A čo ešte?
– Len sa hanbím, viete… nie je zabalená.
– Sem s ňou, sem s ňou…! Veď je vojna!
– Pozrite sa na mňa…! Na Čo sa to tam dívate?
```


## Giovanni Boccacco
- Zakladateľ renesančnej prózy
- Zbierka noviel Dekameron (gr. deka = 10, hemera = deň)
- 100 noviel, ktoré si vyrozpráva 10 mladých ľudí počas 10 dní, keď unikajú z Florencie pred morovou epidémiou
- Charakter príbehov je rôzny – komický, veselý, tragický či tragikomický. Vystupujú v nich hrdinovia z rôznych vrstiev. Príbehy sú zakončené ponaučením. Autor kritizuje pokrytectvo, hlúposť, tmárstvo, do popredia stavia lásku k žene a k životu.
- Revolučná premena – láska = vrúcna potreba človeka, hlavný zdroj ľudskej radosti i trápenia – hybná sila života (zobrazenie ženskej príťažlivosti)
- Boh nenadelil ľuďom len bremeno, ale aj radosti života
- Humorne ladené (často eroticky podfarbené) príbehy (o prefíkaných ženách, klamaných mužoch, ale aj o múdrosti, hlúposti, pokrytectve, chamtivosti či ľudskej prefíkanosti) budujúce na anekdotickom základe a prekvapujúcej pointe
- Novely skrývajú aj morálne ponaučenie a kritický prvok – pranierovanie neduhov

&nbsp;
# Otázka 6
## Epos
Veľká epická forma  
Dd čias vzniku najstarších poznaných eposov prekonala veľké zmeny  

Ako žánrovú formu epiky ho ani nemožno charakterizovať vo všeobecnosti, pretože eposy jednotlivých vývinových etáp sa od seba podstatne odlišujú:
- Hrdinský (bohatiersky) epos 
    – Reprezentanti európskeho hrdinského eposu sú starogrécke Ilias a Odysea
    - Pripisujú sa slepému básnikovi Homérovi (homérské eposy) – 9. stor. pred n.l.
- Homérsky epos 
    - Vznikol z menších veršovaných povestí ľudového pôvodu
    - Starogrécky epos predpokladal poslucháča, nie čitateľa
    - Bol umením verejným. Prednášali ho osobitní prednášatelia (rapsódovia) pre veľké zhromaždenie ľudí
    - Kvitol v čase mytologického náhľadu na svet, v čase, keď verejné a súkromné záujmy človeka tvorili jednotu
    - Rozpráva o významných udalostiach, ktoré mali význam pre život celého národa
    - Hlavná dejová línia sa sústreďuje okolo hlavného hrdinu – vyznačuje sa mimoriadnymi vlastnosťami, koná mimoriadne činy. Na vývin udalostí v epose pôsobia bohovia – zasahujú do deja, majú zásluhu na jeho náhlych zvratoch
    - Vedľa hlavnej dejovej línie sa nachádza obšírne odbočenie od hlavného deja, dôkladných opisov prostredia, bitiek, súbojov, predmetov i postáv. Zdržuje sa nimi hlavný dej. Vzniká epická šírka. Epická šírka sa odráža i v štýle: podrobné opisy, rozsiahle epizódy, doširoka rozvinuté (homérske) prirovnania.
    - Znaky:
        1. propozícia = krátke naznačenie deja
        2. invokácia = vzývanie múz alebo bohov
        3. in medias res – vstup priamo do deja
        4. enumerácia = predstavovanie bojovníkov, resp. postáv
        5. opis boja, predovšetkým opis hlavnej bitky
        6. zásah bohov do deja
        7. ovplyvnenie udalosti zázračnými prvkami bez zásahu bohov
        8. epizódy = opis vedľajších udalostí
        9. peronácia = záver, zakončenie príbehu s dôrazom na poučenie
- Historický epos 
    – Čerpá námety z histórie
    - Na rozdiel od bohatierskeho eposu, ktorý tematicky čerpal zo starých povestí a mytológie, historický epos vychádza zo skutočných dejinných udalostí. Umeleckou výstavbou sa môže odlišovať viac alebo menej podľa toho, v akej dobe, na akom stupni literárneho vývinu vznikol. Obdobie renesancie a klasicizmu sa snažilo zachovať čistotu antických epických postupov. (U nás Ján Hollý v historických eposoch Svätopluk, Sláv.) 
- Idylický epos 
    – Tematicky sa viaže na udalosti z dedinského života, ktorý je blízky prírode. Pozadím deja sú často významné historické udalosti. 
- Komický epos 
    – Vznikol parodovaním vážneho, napr. hrdinského eposu
    - Stavebné a štylistické prostriedky eposu sa využili na vyrozprávanie nízkeho, bezvýznamného deja. Vznikol v antickej gréckej literatúre (Batrachomyomachia – Žabomyšia vojna)
    - Je paródiou na homérske eposy.
- Zvierací epos 
    – Je meštianskou paralelou rytierskeho eposu
    - Jeho hrdinami sú zvieratá
    - Vznikal v stredoveku zo starších literárnych i ľudových rozprávaní o zvieratách 
- Duchovný epos 
    - Čerpal námety z Biblie a svojím obsahom slúžil potrebám náboženstva
    - Často sa však stával prostriedkom na vyslovenie aktuálnych dobových názorov
    - Najznámejší duchovný epos je Stratený raj od Johna Miltona
    - Zo slovenskej literatúry napr. Ján Hollý Cyrillo-Metodiáda.
- Moderný (reflexívny) epos 
    – Epické skladby od čias romantizmu. Nastal rozpad pôvodnej epickosti, pretože sa rozdvojuje aj ľudská osobnosť na človeka verejného a súkromného. Umelecká literatúra si začína všímať osobné práva človeka, ktoré sa často dostávajú do rozporu so záujmami všeobecnými (spoločenskými, národnými a pod.) Zobrazovaniu osobných zážitkov zodpovedajú viac postupy lyrické ako epické. Epická tradícia však v literatúre žije aj naďalej, avšak preberá, vstrebáva do seba lyrické prvky. Vznikajú lyrickoepické básnické diela. Moderný epos obdobia romantizmu sa nazýva lyrickoepickou básnickou poviedkou. Prvým tvorcom v európskej literatúre je anglický básnik Byron – Childe Haroldova púť- ovplyvnil celú európsku literatúru. Z ruskej literatúry je známy : Puškinov Eugen Onegin, z poľskej Miczkiewiczov Pán Tadeáš, v českej literatúre reprezentuje Máchov Máj, v slovenskej Bottova Smrť Jánošíkova, Sládkovičov Detvan. Názvom moderný možno označiť i básnické diela nasledujúcich epôch, ktoré sa pôvodnému eposu podobajú už iba svojím veľkým rozsahom, napr.: Hviezdoslavove diela Hájnikova žena, Ežo Vlkolinský, Gábor Vlkolinský, Vajanského Herodes. Najcharakteristickejším znakom je, že čerpá námety zo života spoločnosti, umelecky stvárňuje najzákladnejšie problémy doby a epický dej je často prerušovaný opisom duševných stavov zobrazovaných hrdinov, opismi prírody a rozsiahlymi úvahami autora.

## Sumérska literatúra
Najstaršia dochovaná literatúra  

Najvýznamnejšia a zároveň najstaršia pamiatka je **Epos o Gilgamešovi**  
- Zachoval sa na hlinených tabuľkách a je písaný klinovým písmom, dnes poznáme 4 verzie tohto eposu.
- Charakteristika žánru - monumentálny hrdinský epos, v ktorom vystupujú hrdinovia a bohovia, pričom tí žijú, konajú a cítia ako pozemskí ľudia.
- Gilgameš bol panovníkom sumerského mesta Uruk – vládol 26 rokov. Bol z väčšej časti boh a z menšej človekom 
- V epose vystupuje najprv ako krutý panovník- nútil obyvateľov mesta pracovať na hradbách mesta bez ohľadu na ich pocity. Uruckí obyvatelia sa sťažujú bohom a prosia ich o pomoc. Bohovia ich prosby vyslyšia a vytvoria Enkidua, polodivého človeka, veľmi silného, ukrutného, vzbudzujúceho strach. Úlohou Enkidua je potrestať Gilgameša. Ich vzájomné stretnutie sa skončí nerozhodne, obaja sú rovnako silní  
Nakoniec sa stanú priateľmi. Neskôr prežívajú spoločné dobrodružstvá. 
- Keď Gilgameš urazí bohyňu Ištar, tá sa rozhodne, že sa mu pomstí. Zošle na Zem nebeského býka, ktorého Gilgameš s Enkiduom zabijú, ale Enkidu umiera. V momente jeho smrti si Gilgameš uvedomí svoju smrteľnosť. Od veštca, ktorý prežil potopu sveta, sa dozvie, že musí získať bylinku nesmrteľnosti, ale nesmie zaspať (spánok je sestra smrti). Nakoniec zlyhá. Keď sa mu podarí bylinku nájsť, od únavy zaspí a odtrhnutú bylinku mu zožerie had. Vráti sa do Uruku a znovu vládne ako kráľ – je spravodlivý, láskavý, a takým zostane aj v pamäti ľudu. Nakoniec sa do dejín zapísal ako vládca, ktorý dal opevniť Uruk.
**Idea** - Nesmrteľnosť človeka spočíva v jeho činoch.

*"Kam bežíš, Gilgameš?*  
*Život, ktorý hľadáš, nenájdeš!*  
*Keď veľkí bohovia stvorili ľudstvo,*  
*určili ľudstvu lós smrti,*  
*život však do svojich rúk si vzali."*

## Homér
Bol považovaný za najväčšieho gréckeho básnika, napriek tomu o jeho živote veľa nevieme  
Bol asi slepý, putoval po Grécku, bol rapsód (prednášač, rozprávač z povolania)  
Je autorom 2 eposov: **Iliada a Odysea**, ale dodnes sa vedú spory, či je ich skutočným autorom, či tieto eposy nevytvorili viacerí autori  

**Ilias** má cca 16 tisíc veršov  
Hovorí o posledných dňoch trójskej vojny (51 dní)  
O predchádzajúcich udalostiach sa dozvedáme z početných retrospektív  
Trójsku vojnu vyvolal únos krásnej Heleny, ženy sparťanského kráľa Menelaa, ktorý uskutočnil Paris, syn trójskeho kráľa  
Samotný dej začína tým, že Achilleus, najväčší hrdina gréckeho vojska, (poloboh, Diov syn, takmer nezraniteľný) odmietne bojovať, pretože ho urazil vrchný veliteľ gréckeho vojska Agamemnon. Grékom sa prestane dariť. Patrokles, Achileov priateľ, sa rozhodne, že si oblečie Ach. pancier, čím chce Trójanov oklamať. V boji však zahynie. Nahnevaný Ach. na druhý deň v súboji zabije Hektora, najstatočnejšieho obrancu Tróje. Odmietne vydať Trójanom jeho mŕtve telo a zohyzdí ho. Nakoniec však ustúpi prosbe jeho otca – kráľa Priama – a v závere eposu sa uskutoční H. pohreb.
O ďalších  udalostiach sa dozvedáme z gréckych mýtov – Achilles zomrie, šípom ho trafí Paris z trójskych hradieb (A. šľacha)  
Neskôr G. mesto dobyjú pomocou lsti, ktorú vymyslel Odyseus – "trójsky kôň" alebo "danajský dar"  
Do deja zasahujú grécki bohovia, ktorí podporujú jednu či druhú stranu. Majú ľudské vlastnosti a ich rozhodnutia bývajú aj kruté – napr. Gréci mesto úplne zničili a jeho obyvateľov vyvraždili.

*"Podobne vyrazil Hektor a ostrým sa zaháňal mečom.*  
*Ale aj Achilleus vyrazil vpred a srdce si divým*  
*naplnil srdom, a štítom, tým prekrásne zdobeným dielom,*  
*vpredu si zakryl prsia a na hlave neprestaj kýval*  
*prilbicou s hrebeňmi štyrmi a na nej viali mu zlaté*  
*srsti, čo Héfaistos posplietal v chochole vo veľkom počte."*  

**Odysea** má cca 12 tisíc veršov
Zobrazuje posledných 41 dní putovania hlavnej postavy  
Rozpráva príbeh Odysea, itackého kráľa, ktorého potrestal boh mora Poseidón, za trójskeho koňa  
Odyseus 10 rokov blúdi Stredomorím, prežíva neuveriteľné dobrodružstvá (Sirény, Kyklopovia, nymfa Kalypso)...  
V Itake ho pritom verne čaká jeho žena Penelopa a syn Telemachos  
Keď sa Odyseus konečne dostane do Itaky, spolu so synom premôžu dotieravých pytačov Poseidona  
Aj tu zasahujú do boja bohovia – Poseidon a Aténa, o predchádzajúcich udalostiach sa dozvedáme z retrospektív 

*Keď však už Kyklópovi do hlavy udrelo víno,*
*vtedy som sa ujal slova a lichotnou rečou som riekol:*
*"Kyklópos, pýtaš sa na moje meno. Nuž ja ti ho teda*
*poviem. A ty mi jak hosťovi daj ten dar, čo si sľúbil.*
*Volám sa Nikto a týmto menom ma volajú stále*
*rodičia, otec a matka, a všetci druhovia moji."*
*Takto som vravel a človek ten krutý mi zas na to riekol:*
*"Vedz, teda, Nikto, že teba zjem napokon po tvojich druhoch,*
*ostatných skôr. To dostaneš odo mňa miesto daru.*


# Otázka 7 
## Pavol Orzságh - Hviezdoslav  
Narodil sa vo Vyšnom Kubíne v zemianskej rodine  
Študoval na strednej škole v Miškovci a Kežmarku, tu sa naučil po maďarsky a prejavil sa ako talentovaný mladý básnik, využíval dokonca aj nemčinu  
V tomto období ho jeho bývalý učiteľ (Adolf Medzihradský) zoznámil s poéziou Andreja Sládkoviča, to malo vplyv na jeho návrat k slovenčine  
Počas štúdia práva v Prešove sa zoznámil s Kolomanom Banšelom a na jar 1871 vydali almanach Napred – prvý spoločný zborník literárnych prác mladej generácie  
Pracoval ako advokát v Námestove a v Dolnom Kubíne  
Neskôr zanechal advokátsku prax a venoval sa výlučne literárnej tvorbe, rozhodol sa pre básnický pseudonym Hviezdoslav  

Jeho **tvorbu** delíme na lyriku, epiku – krátku, dlhú, drámu  
- Lyrika - básnické zbierky, cykly
- Básnické prviesenky Jozefa Zbranského 
    – Zbierku venoval A.Sládkovičovi, nadväzujúc na jeho ideový a umelecký odkaz, prihlásil sa k národným tradíciám, osvedčil svoje vlastenectvo
- Sonety 
    – Cyklus 21 básní
    - Autor sa zamýšľa nad záhadami vesmírneho sveta, od zloby a neprávosti pozemského života chce uniknúť do sveta poézie, ale spoznáva, že jeho miesto je na zemi, v strede spoločenských zápasov
- Letorosty I. 
    – V prvom cykle vyslovuje realistický  estetický program svojej vlastnej tvorby v básni Dávam z úprimnosti duše – naznačuje cieľ tvorby, nenávidí klamstvo, nepravdu, prázdne reči, rozhodne sa písať z úprimnosti duše ("mne odporným, čo prírode sa prieči, len pravdy si ctím prostý obličaj"). Báseň Ó, mládež naša – vyjadruje posolstvo básnika mládeži, vyzdvihuje u mládeže zápal, prenikavosť pohľadu, jas duše a odvahu, to všetko treba využiť v usilovnej práci, v príprave pre život ("Ó, mládež, drž sa verne ideálu!")
- Letorosty II. 
    – Básne druhého cyklu sú poznačené osobným smútkom za stratou blízkych príbuzných, zomrela mu matka, otec, neskôr i brat, zostali dve siroty o ktoré sa básnik staral– báseň Čierny rok. Práca je podľa neho trvalá hodnota v živote človeka a stavia ju do protikladu kolobehu života a smrti
- Letorosty III. 
    – Básnik prechádza od osobných žiaľov k problémom života slovenského ľudu, k sociálnej lyrike. V básni Ó, prečo som nie víchrom – si želá mať ničiacu silu živlov (víchor, more, sopka), aby mohol zmietnúť tých, čo žijú na úkor práce ľudu. Sú tu aj spomienkové básne na matku a otca – Priadka, Roľník. V básni Mňa kedys zvádzal svet, mi hovoriac – sa básnik priznáva, že cudzie prostredie ho zvádzalo, aby nepísal po slovensky, ale zároveň odsudzuje odrodilstvo, ctí si tých, kt. používajú slovenčinu a odsudzuje tých, čo slovenčinu zatratili
- Žalmy a hymny 
    – V cykle básní konfrontuje svoje predstavy o živote so skutočným stavom sveta, chce ho meniť pomocou pravdy, krásy a dobra, pociťuje bezvýslednosť vlastného úsilia poznať tajomné cesty osudu
- Prechádzky jarom, Prechádzky letom 
    – Prírodná lyrika, krása oravskej prírody je spojená s osobnými úvahovými prvkami, autor vedie dialóg s kvetom stromom či vtáčaťom, príroda je pre neho druhým, širším domovom, zdroj fyzických i psychických síl, zdroj inšpirácie, útočisko pre autora, balzam na jeho dušu, príroda = harmónia, báseň Do lesa! Do lesa!
    - V prechádzkach letom ustupuje osobná problematika do úzadia, básnik vidí človeka (ducha) ako organickú súčasť prírody. V básni Zvážajú z poľa vyzýva k úcte k ľudskej práci, ktorá je prameňom mravnosti.
- Stesky 
    – V cykle sa ozývajú pocity básnika, ktorý starne, ktorý prekročil zenit života, vyslovuje pochybnosti o účinku vlastného diela, trápi ho osud národa i Slovenska. V básni K ľudu vidí v mládeži a ľude dve sily národa schopné zabezpečiť mu budúcnosť.
- Dozvuky 
    – Základným motívom sa stáva myšlienka staroby, lúčenia sa so životom poslaním básnia a reakciou na pálčivé spoločenské problémy.


**Hviezdoslav - prvá vlna slovenského realizmu**
### Hájnikova žena
- Lyricko – epická básnická skladba
    - Lyrickú časť tvoria prekrásne opisy hornooravskej prírody, piesne maliniarok, ľúbostné piesne...
    - Epickú časť tvorí príbeh manželského páru Michala a Hanky Čajkovcov
- Skladba sa skladá z 15 spevov
    - Na začiatku je lyrická báseň **Pozdrav**, básnik oslavuje prírodu: *"Pozdravujem vás, lesy, hory, z tej duše pozdravujem vás! Čo mrcha svet v nás skvári, zmorí,...vy k žitiu privediete zas,... pritúliac verne človeka..."*
    - Potom nasleduje 15 spevov 
    - Na konci je lyrická báseň **Zbohom**, v ktorej sa básnik lúči s lesmi: *"Pozdravujem vás, lesy, hory, pri odobierke nastokrát!"*
- Strhujúci príbeh lásky a tragédie mladého **hájnika Miška a jeho ženy Hanky**, po smrti starého hájnika Čajku hájnické miesto po ňom dostane jeho syn, ktorý si do hájovne privedie aj švárnu ženu Hanku
- Ich život plynie priam idylicky, Michal si vykonáva svoje hájnické povinnosti, Hanka sa vzorne stará o domácnosť, v nedeľu sa vedno vyberú do kostola, sú šťastní, no z panskej lavice sa na Hanku vytrvalo upierajú "čiesi oči vlčie", nie je to nik iný ako mladý šľachtic, zhýralý sveták **Artuš Viláni**, syn Michalovho pána, majiteľa lesov
- Hanka odmieta Artušovo dvorenie, vyhýba sa mu, no ten neustupuje, zosnuje ľstivý plán, v Michalovom revíre usporiada poľovačku a všetko pripraví tak, aby sa ho zbavil, najskôr Michala poníži, vysolí mu zaucho, potom ho aj s ostatnými honcami pošle naháňať jeleňa a sám sa zakráda k hájovni, kde sa chce násilím zmocniť Hanky
- Mladá žena ostala ako skamenená, "zabudla uvítania vďak, keď zrak jej úšker diabla zočil, stál pred ňou vlkodlak a okáľama žhavo stočil", nedokáže ho však zastaviť, "z klina schvatla záražec" a v sebaobrane ho zabije, keď Michal hnaný zlým tušením príde do hájovne, Artuš je už mŕtvy, okamžite sa rozhodne zobrať vinu na seba a Hanku zväzuje prísahou, aby nikdy nevyjavila pravdu
- Michala uväznia, čaká ho súd, Hanka sa uchýli k rodičom, ale je nešťastná, otec jej neustále vyhadzuje na oči Michalovu vinu, nezvládne to, pomiatne sa, odchádza z domu a blúdi po okolí
- V deň súdu sa jej podarí vniknúť do súdnej siene a prizná sa, že ona zabila Artuša, súd Michala oslobodzuje
- Po nejakom čase Michal zachráni koč starého Vilániho pred zrútením sa do rozvodnenej rieky, vtedy im obom Viláni odpustí, Michal s Hankou sa vrátia do svojej hájovne a do ich života sa opäť vráti šťastie a pokoj, Hanke sa narodí dieťa a vyzdravie
- **Hlavná myšlienka** – autor poukazuje na rozpor medzi šľachtou a ľudom, medzi svetom chalúp a kaštieľov. Stojí na strane ľudu a v nerovnom zápase dá zvíťaziť jemu. Nositeľmi konfliktu sú zeman Artuš Viláni na strane šľachty a na druhej strane sú to predstavitelia ľudu Miško a Hanka Čajkovci. Autor túži po harmonickom živote medzi jednotlivými vrstvami, a preto uvažuje nad morálkou pánov (zvrhlí) a ľudu (čistota, mravnosť)

### Krvavé sonety
Jedno z prvých diel o 1. svetovej vojne, protivojnové, odsudzuje nezmyselné zabíjanie a ničenie hodnôt civilizácie, presvedčivo vyjadruje právo každého človeka a národa na slobodnú existenciu
**Útvar**: lyrická skladba zložená zo sonetov
**Kompozícia**: cyklus 32 sonetov predstavuje reakciu básnia na pošliapanú a poníženú ľudskosť v časoch 1. svetovej vojny
**Motívy**: spev o krvi, obraz vojny, obžaloba ľudstva a kresťanstva, hľadanie vinníka, úvaha o mieri, Slovanstvo a Slováci, privolávanie mieru

Skladba je rámcovaná sonetmi o krvi, v úvode sú 2 sonety o preliatej krvi, na záver je sonet: Nuž, iďte zbohom, priesne krvavé! 
- V 1. časti básnik vytvoril otrasný obraz vojny a jej ničivých dôsledkov pre ľudstvo (A národ oboril sa na národ, s úmyslom vraždy, s besom kaziteľa), hovorí, že chce písať o krvi, lež nie o tej krvi, ktorá ako pýr studu žiari v dievčenskej tvári, ale o krvi, ktorá vyústila v hnev , o tej chcem skladať svoj spev.
- V 2. časti ho trápi otázka, kto je za všetku túto hrôzu zodpovedný. Tuší, že je to egoizmus, sebectvo jednotlivcov, skupín, národov založený na hmotárstve a prospechárstve (Ech, sebectvo to ..., To ona panovačnosť nadutá). Vojnu odsudzuje ako ľudské zlo, ako strašnú krivdu páchanú na ľudstve. Jeho úvahy sú ostrou obžalobou i nemilosrdným súdom nad spoločnosťou, jej vzdelanosťou a kultúrou (Vzdelanstvo  cha-cha-cha- jak ľudožrút) i nad farizejstvom kresťanstva (Kresťanstvo tvoje – lož je, faloš, mam), ktoré nevedelo zabrániť krviprelievaniu.
- V 3. časti – v záverečných sonetoch vyslovuje túžbu po mieri i vieru v ľudskejšie a spravodlivejšie usporiadanie spoločnosti ( Ó, vráť sa skoro mieru milený ....zavítaj k nám s ratolesťou olivovou), vyslovuje však aj obavy, že keď sa toto zlo vyvsteká, či víťazi nebudú túžiť po nových územiach a porazení po odvete.

&nbsp;
# Otázka 8
*Rozobrať jeden román zo slovenskej alebo svetovej literatúry*
## Román
Je rozsiahle epické dielo  
Dej je zložitý a má vedľajšie deje (epizódne)  
Okrem hlavnej postavy, ktorá sa môže charakterovo vyvíjať, je v románe veľa vedľajších postáv

Delia sa na:
- Historické
    - Spracúvajú dôležité udalosti z histórie
- Vedecko-fantastické (Sci-fi, Science-fiction)
    - Čerpajú z poznatkov vedy a techniky
    - Stvárňujú udalosti z budúcnosti
- Dobrodružné
    - Majú pútavý dej, dramatické a nebezpečné situácie
- Biografické
    - Vychádzajú zo životopisných prameňov osobnosti z histórie
- Autobiografické
    - Autor píše o svojom živote
- Detektívne
    - Dejovosť ze založená na zločine a detektívnom pátraní po pýchateľovi
- Dievčenské
    - Obsahom určené dievčatám

V čase klasicizmu nahradil **epos** ako najvýraznejšieho reprezantanta epiky  
Vyznačuje sa pružnou kompozíciou, ktorá umožňuje zachytiť rozsiahlu oblasť javov a udalostí, spoločenských vzťahov a psychologických situácií  
Od novely a poviedky sa odlišuje tým, že sa dej zložito rozvetvuje a popri hlavnom motíve rozvíja veľa vedľajších motívov  
Obyčajne zobrazuje dlhšie časové rozpätie a široký okruh životných javov   
Spojením viacerých románov vznikajú **dilógie, trilógie alebo románové cykly** (napríklad Balzacov cyklus Ľudská komédia)  
Začiatky románu sú v antických prozaických zábavných rozprávaniach  
Termín román pochádza zo stredoveku, kedy sa pojmom "conte roman" (románske rozprávanie) začali v románsky hovoriacich krajinách označovať literárne diela písané v národnom jazyku (namiesto vtedy bežnej latinčiny). V neskorom stredoveku sa ako román označovali rytierske romány, prípadne aj dvorské romány  
Pôvod skutočného románu je však v poviedkach a novelách vznikajúcich od 14. storočia v Itálii. Tieto sa neskôr začali spájať do jednotného celku - románu  
Dôležitým druhom románu bol v 16. a 17. storočí tzv. pikareskný román  
Veľmi významnými, "vzorovými" románmi v dejinách boli ďalej **Don Quijote de la Mancha** (1605) a Robinson Crusoe.
V 18. stor. vznikajú prvé psychologické romány  
V druhej polovici 18. storočia vznikol vývojový román, sentimentálny román, gotický román,filozofický román  
Prvý román v slovenčine - **René mládenca príhody a skúsenosti** vznikol koncom 18. storočia  
V 19. storočí nastal rozvoj románovej tvorby. Počas romantizmu vznikol historický román a počnúc realizmom sa román stal dominantným žánrom (o. i. vznik žánrov dobrodružný román, fantastický román, vedeckofantastický román, humoristický román, satirický román, román v listoch, didaktický román, tendenčný román)  
V 20. storočí, najmä k jeho koncu, sa román ako žáner dostal do krízy (nové typy románu, napr. nový román, ale aj odklon od románu). 

## MARTIN KUKUČÍN - DOM V STRÁNI
- Hlavná myšlienka - rozpor medzi težakmi (sedliakmi) a statkármi
- Pre tvorbu Kukučína netypický záver - nie je harmonický
- Román má dve dejové línie:
    1. obraz života sedliakov a statkárov v Dalmácii
    2. láska medzi Nikom Dubčicom a Katicou Beracovou
- Statkárstvo 
    - Je hospodársky a morálne na svojom vzostupe
    - Nie je, ale zanikajúcou triedou, dokáže sa spojiť s nastupujúcou triedou buržoázie a vytvoriť si zázemie (obchodník Zandome sa spája s Nikom Dubčičom s cieľom 
vybudovať si vinársky obchod)
    - Predstaviteľkou statkárstva je **šora Anzula** - je hrdá, nekompromisná, vládne tvrdou rukou  
    Veľmi si váži prácu sedliakov, nesúhlasí s láskou svojho syna Nika s Katicou Beracovou, ale rozhodne sa, že im v tejto láske brániť nebude
- Sedliactvo 
    - Predstavuje ho rodina Mate Beraca 
    - Je tu ukázaný rozklad ich myslenia, mladšia generácia sedliakov je veľmi zhýčkaná a u. nechce tvrdo pracovať na poli
- **Mate Berac** 
    - Klasický sedliak, silno pripútaný k pôde, pretože v pôde vidí jedinú obživu
    - Je to zidealizovaná postava, má všetky znaky kladného hrdinu
    - Vyznačuje sa múdrosťou, je hlava rodiny, tvrdo dodržiava tradície a nevie pochopiť mladú generáciu, že odchádza za prácou do mesta
    - Je presvedčený, že medzi ľuďmi sa nedajú zotrieť spoločenské rozdiely
    - Tvrdí, že každý človek si má nájsť seberovného: *"Nie sme rovnakí, ani nebudeme. Boh dal, že sú mocní, ktorí rozkazujú a sú nízki, ktorí poslúchajú."*
    - Nesúhlasí so vzťahom svojej dcéry s Nikom Dubčicom, celá rodina si ho váži pre múdrosť a otvorenosť.
- **Niko Dubčic** 
    - Mladý statkár, syn šory Anzuly, 
    - Pokiaľ nepoznal Katicu Beracovú, zviedol nejedno dievča  
    - Zaujíma sa o jednoduchý ľud, ale neskôr pochopí, že nie je možné zobrať si ženu z nižšej spoločenskej vrstvy a berie si za ženu statkárku **Doricu**
- **Katica Beracová** 
    - Najmladšia a najmilšia dcéra Mate Beraca
    - Je roztopašná, samopašná, márnivá
    - V láske k Nikovi vidí možnosť, ako preniknúť do sveta pánov
    - S otcovými názormi nesúhlasí a vyslovuje ostrú kritiku.

- **Obsah** je rozdelený do 4 častí:
    - 1. vzplanutie lásky medzi Nikom a Katicou
    - 2. Katicino úsilie vymaniť sa z vlastného sociálneho prostredia a Nikova snaha priblížiť sa sedliactvu
    - 3. Nikov rozchod s Katicou
    - 4. smrť Mateho Beraca, ktorá tvorí symbolický epilóg

- Časové rozpätie deja sa zhoduje so striedaním ročných období
- Jazyk diela - výskyt srbsko-chorvátskych výrazov, veľmi veľa talianskych a francúzskych slov, nárečová slová

## Honoré de Balzac
- Zakladateľ kritickorealistického románu vo francúzskej literatúre
- Pochádzal z vidieckej rodiny, právo neštudoval v Paríži, pracoval v notárskej kancelárii
- Neustále prenasledovaný veriteľmi a úžerníkmi sa sťahoval z miesta na miesto
- V roku 1850 sa oženil s poľskou šľachtičnou Evelínou Hanskou
- 18.augusta 1850 zomiera prepracovaný a uštvaný
- Tvorba:
    - Cyklus Ľudová komédia 
        - Viac ako 90 románov a poviedok
        - Obraz francúzskej spoločnosti 19.storočia
1. Štúdie mravov
    - Román Gobseck - vykreslil v ňom typ úžerníka
    - Romány:
        -Stratené ilúzie
        - Lesk a bieda kurtizán  
        - Otec Goriot
2. Filozofické štúdie
    - Šagrénova koža 
        - Námet z orientálnych rozprávok
        - Zhubnosť túžby po moci
3. Analytické štúdie
    - Fyziológia manželstva

### Otec Goriot
- Námet: chorobná otcovská láska (trpké rodičovské sklamanie), cynický nevďak dcér
- Prostredie a doba: Paríž v dvadsiatych rokoch 19.storočia
- Nadčasové dielo, ktoré poukazuje na narušené ľudské vzťahy, bezcitnosť, pokrytectvo, dvojtvárnosť - vplyv prostredia na morálku
- Dôležitú úlohu hrajú opisy prostredia a vsuvky, ktoré uvádzajú postavy do deja
- **Hlavné postavy** 
    - Otec Goriot - majiteľ továrne na cestoviny, milujúci otec dcér, ktoré ho zničia
    - Delphina - jeho dcéra, vydá sa za baróna de Nuncigen
    - Anastasie - jeho dcéra, vydatá za grófa de Restaura
        - obidve sa za svojho otca hanbia, je im ľahostajný, vyciciavajú od neho všetky peniaze
    - Eugene de Rastignac - chudobný študent, ktorý prichádza študovať do Paríža právo, aby sa stal vtieravý a nahor sa derie prostredníctvom žien, dosiahne svoj cieľ
    - Vautrin - bývalý trestanec, galejník, cítil nevraživosť voči sociálnemu útlaku
    - Pani Vauqerová - majiteľka penziónu, malicherná, falošná, obmedzená

- Penzión pani Vauquerovej v diele Otec Goriot je symbolom sociálneho rozvrstvenia spoločnosti (od šľachty cez buržoáziu až k zločincovi)  
- Čím vyššie otec Goriot postupuje v budove penziónu, tým je chudobnejší, tým nižšie sa sociálne zaradil 
- Autor využíva formu on-rozprávania so vševediacim rozprávačom 
- Znakom realistických diel je predovšetkým opis

- Otec Goriot: *"Človek musí umrieť, aby poznal, čo sú to deti."*
- presvedčenie autora, že človek nie je ani dobrý, ani zlý, spoločnosť ho nekazí, ale podlieha v dobrom i zlom svojmu spoločenskému prostrediu
- V penzióne pani Vaquerovej žilo viacero nájomníkov. Medzi nich patril aj otec Goriot, ktorého ostatní považovali za čudáka a posmievali sa mu. Bol to však veľmi dobrý človek, ktorý pre blaho svojich dcér obetoval všetko
- Medzi ďalších nájomníkov patril Vautrin a Eugene de Rastignac. Vautrin utiekol z väzenia. Láka Eugena na zlé veci. Mladučký študent práv sa dostane za pomoci svojej sesternice pani de Beauséant do vyššej parížskej spoločnosti. Tu sa dozvie všetko o otcovi Goriotovi, ktorý svoju prvú dcéru Delphinu vydal za nemeckého bankára de Nucingen a druhá Anastasie si vzala za manžela grófa Restaud
- Obidve dcéry ho takmer zapredali. Chodili za ním iba vtedy, keď potrebovali peniaze na splatenie dlhov. Aj to tak, aby ich nikto nevidel. Už od samého začiatku ho zaťovia nemali radi. Eugene zahorel láskou k Delphine, ktorá mu ju opätovala. Zároveň sa stáva i dobrým priateľom Goriota. Delphine sa im snaží zabezpečiť nový domov
- Celá situácia sa však mení, keď Goriot začne vážne chorľavieť a jeho život je ohrozený. Pri smrteľnej posteli zomierajúceho Goriota bol iba jeho priateľ Eugene. Jeho dcéry sa s ním neprišli ani rozlúčiť. Neboli ani na pohrebe, lebo ich nechceli pustiť manželia. Zaťovia nezaplatili trovy. Všetko to zaplatil jeho dobrý, verný priateľ Eugene
- Na náhrobok dal vyryť: "Tu odpočíva pán Goriot, otec grófky de Restaud a barónky de Nucingen, pochovaný na trovy dvoch študentov." 

## Ladislav Ballek
Predstaviteľ modernej slovenskej prózy  
Po roku 1989 pôsobil niekoľko rokov ako poslanec Národnej rady SR  
Novely Útek na zelenú lúku, Biely vrabec - oživil v nich tradíciu slovenskej lyrizovanej prózy  
Južná pošta - zbierka krátkych próz, v ktorých dokumentuje postupné dozrievanie a intelektuálny rast mladého chlapca, jeho poznávanie sveta dospelých

### Pomocník
Román s podtitulom Kniha o Pálanku  
Hlavnou hnacou silou konania postáv sú honba za majetkom, náruživosti a vášne  
**Dej** románu sa odohráva na južnom Slovensku v mestečku Palánok, ktoré sa spamätáva z traumy 2. svetovej vojny  
Obyvatelia mestečka nespomínajú na hrozivú minulosť, ale všetky svoje sily sústreďujú na budúcnosť  
V Palánku prepuká život so všetkými náruživosťami, chuťami, farbami, vášňami  
Najsilnejšou potrebou ľudí sa stáva potreba nahradiť to, čo im zobrala vojna. V prvom rade preto napĺňajú základné fyziologické a psychické potreby: jesť a milovať.Honba za jedlom, zábavou a bohatstvom sa stáva zmyslom každodennej existencie  
"Byť" v povojnovom Palánku znamená "mať"

Kompozícia - skladá sa z 12 kapitol  
Jazyk: dolniacke a horniacke nárečie, maďarizmy  
**Hlavná myšlienka** - devastácia spoločenských a medziľudských vzťahov a hodnôt, honba za majetkom  
Sú tu podrobné opisy krajiny a jednotlivých postáv  
Zrážka vedie ku katastrofe (rozpad manželstva, krach Riečanových aktivít, ale aj podnikateľskej aktivity Volenta)

Konfrontácia 2 odlišných postojov k životu:
- Riečan (asketizmus) ↔ Lančarič (podnikateľský duch) 
- Minulosť (Riečan – Horniaky) ↔ prítomnosť (Volent – dravosť)

**Hlavné postavy**: 
**Štefan Riečan** - bývalý partizán, mäsiar, chorý na srdce, hĺbavý, čestný, moralista, tichý človek, nevie sa presadiť v novom prostredí, nespoločenský, čudák: *"...túžil po znášanlivosti. Odjakživa bol trochu čudák, na mäsiara vari až priveľmi citlivý človek, ktorého sa dotkla každá maličkosť,..."*  
Pre svoju dcéru chcel len to najlepšie: *"...musí on svoj svet spravovať tak, aby mu obchod prosperoval, viesť ho nie až priveľmi okato, radšej tak stredne, aby jeho dom stál za pozornosť aj tej najlepšej spoločnosti. A do tej by svoju dcéru Evičku rád dostal. Toto bol jeho sen. Iný vlastne ani nemal. O seba nedbal, na ženu v týchto súvislostiach nemyslel."*  
O sebe si myslí, že *"je nič, iba taký maličký mravec so slabým srdcom, malý lístoček, ktorý mocne a energicky ženú po bludných ľudských cestách cudzie sily."*  
**Eva Riečanová (žena)**: *"...mala priam krásnu tvár, akoby starostilo pestovanú a nezvyčajne modré oči, ibaže akési prísne hnevlivé a chladné. ...platila za priveľmi praktickú, vážnu a odmeranú dievku a navyše pochádzala z najchudobnejšej rodiny v dedine."* 
**Eva Riečanová (dcéra)**: *"...bola pekná, ale na matku sa neponášala, podala sa skôr na otca." K otcovi sa správala odmerane a vyhýbala sa mu, lebo jej odohnal frajera: "Riečan nechápal, prečo sa jeho dcéra ešte vždy voči nemu tak kruto spáva, veď svoje previnenie už toľkokrát odčinil, a predsa ním pohŕda, akoby jej ani otcom nebol."*
**Volent Lančarič**: pomocník, sirota, mladý, priebojný, prefíkaný a vynaliezavý chlap, obchodník: *"Lančarič bol, ako sa onedlho ukázalo, nielen znamenitý mäsiar, ale aj široko-ďaleko preslávený obchodník. Keď sa s niekým začal jednať, zbehlo sa na diváky pol trhu alebo jarmoku, lebo to nebolo kupčenie, lež veľkolepé divadlo."*  
Chce niečo dosiahnuť, nechce byť naveky len pomocníkom: *"Nikto nevie lepšie obchodovať ako on! Jemu sa každý sen splní, každé jedno predsavzatie dotiahne do konca. Musí byť rozumný, chladný, musí myslieť iba na obchod! Teraz je konečne na rade on, on, on, Volent Lančarič, doteraz každému len sluha!"*

**Dej**:
Potom ako Štefanovi vyhorel na Horniakoch dom, spolu so svojou rodinou prichádza na Dolniaky, do Palánku (Šahy) za lepším životom. V tomto novom prostredí, ďaleko od domova a najmä od ťaživých vojnových spomienok, chce Riečan nájsť stratenú dôstojnosť a sebaúctu. Palánok je však preňho príliš živočíšny. Poctivý, skromný prisťahovalec sa so svojimi pevnými mravnými zásadami nehodí do tejto spoločnosti. Vedome nechce zúžiť svoje obzory iba na "mať". Ako bývalému partizánovi a bezúhonnému občanovi mu bolo pridelené mäsiarstvo na Obchodnej ulici aj s pomocníkom. Pri preberaní mäsiarstva ho úradník navádza, aby odtiaľ vyhodil Volenta, pretože to nie je dobrý človek a mal opletačky s políciou.   
Riečan si ho však nechá, lebo chce mať pokoj. Volent sa mu za to patrične odmenil. Po príchode s rodinou je jatka čistá a pripravená na otvorenie. Vďaka Volentovým kšeftom za pol roka veľmi zbohatli. Vtedy mäsiarstva patrili k najviac vyhľadávaným obchodom. Po nejakom období Volent vybavil majstrovi výhodnú kúpu jednej vily na Parkovej ulici. Matka a dcéra sa rýchlo v meste udomácnili: *"Prišli sem obidve v krojoch, ale ani týždeň ich tu nenosili, zaraz si aj vrkoče dali ostrihať, chodia ku kaderníkovi, na svoju reč dbajú...Mesto, obchod...Čo len nenarobia také peniaze!"* Volent majstrovi vždy predostrel už vopred dohodnuté "nie veľmi čisté" obchody: *"Lančarič šiel definitívne dohodnúť zajtrajšiu cestu na Horniaky. Spolčoval sa teraz s bratmi Šuškovcami, priekupníkmi, ktorí po okolí vykupovali dobytok, ošípané, ale aj hydinu a divinu. Na vlastnom nákladnom aute vozili svoj tovar na Horniaky, kde ho predávali tamojším mäsiarom. Volent tvrdil, že sa dobre zhodnú, nemusia sa teraz báť vzájomnej konkurencie."*   
Zastával teóriu, že dariť sa im bude iba vtedy, keď budú pred všetkými obchodníkmi o krok vpred. Takto nadobudli nákladné auto, mohli si dovoliť slúžku a do jatky si zobrali aj učňa. Avšak aj keď mali veľa peňazí a Riečanky sa dostali medzi vyššiu palánsku spoločnosť, Riečan sa tomuto životnému štýlu nikdy nepodriadil. Po určitom čase sa Riečanovci odcudzili a stará Riečanka si viac začala všímať Volenta. Jednej noci, keď sa opitý Lančarič vracal domov, zaplietol sa do bitky so žandármi. Riečanovci sa zľakli vyšetrovačiek, ale potom začali konať. So šikovným advokátom a s Riečankinou pomocou (vyspala sa so sudcom) obišiel len s peňažnou pokutou a musel si odsedieť 3 týždne vo väzení. Na krátky čas sa Volent vzdal svojich špinavých obchodov a život sa na chvíľu vrátil do starých koľají. Po dlhom zvádzaní nakoniec Volent podľahol Riečanke a stal sa jej milencom: *"Darmo z jej osídiel uniká...Uniká, uniká... Ešte väčšmi sa do nich zamotáva! Keby len do vydatej, ale rovno do ženy svojho majstra!"* Dohodli sa, že mäsiarstvo budú viesť oni dvaja a muž zostane len pomocníkom. Keď Riečan zistil, že ho Eva podvádza, začal žiť utiahnutým životom a vyhýbal sa Volentovi. Riečan to riešil tichým zúfalstvom, pasívne sa poddával blížiacej sa katastrofe. Až potom, keď sa stal náhodným svedkom vrcholne nemravných scén vo vlastnom dome, v ktorých sa nepatrične správala jeho žena i dcéra, rozhodol sa odísť domov na Horniaky. Do Palánku chcel priviesť svoju matku, aby vychovávala dcéru a brata, ktorý mal nahradiť Volenta.  
Po odchode na Horniaky mu príde list od Evy, v ktorom mu oznamuje, že sa na Dolniaky už nemá vracať a že je tam nežiadúci. Neskôr mu poslala balík s vecami a peniaze. O niekoľko dní odišiel do Hronca za kamarátom, kde znova nachádza stratený pokoj a dúfal, že sa mu časom ozve jeho dcéra Eva. Odvtedy o Palánku nič viac nepočul. Po pár mesiacoch ho vyhľadal Volent, ktorý mu ozrejmil situáciu, do ktorej sa dostal po jeho odchode. Riečanka si našla nového milenca a Volenta odsunula na druhú koľaj. Lančarič Riečana nahováral, aby sa vrátil do Palánku a narobil tam poriadky, ale on odmietol. Po roku sa Riečan dozvedá, že jeho dcéra sa z pomsty k matke vydala za Volenta a mali dve deti. Začalo znárodňovanie, prišli o vilu aj mäsiarstvo. Riečanka odišla s novým bohatým milencom do Čiech a nikto už o nej nepočul. Lančarič začal pracovať v štátnom mäsiarstve, v ktorom tiež robil špinavé obchody. 
Avšak teraz toľko šťastia nemal, prišli mu na to a dostal osem rokov väzenia. Eva musela odísť pracovať do Čiech na majer. Tam ju našiel otec, ktorý po nej pátral. Bola zanedbaná, bez zubov, o ktoré prišla v tehotenstve. Vzal si ju k sebe spolu s deťmi sa o ne staral.

**Záver**: pričinením svojich najbližších Riečan postupne prichádza o všetko: o rodinu, pomocníka, mäsiarstvo. Ostáva však mravným víťazom. Žiadna ľudská nespravodlivosť ho nedokáže odviesť od zásad, ktorými sa riadil celý život.  


## Wiliam Styron 
Americká literatúra - prozaik a esejista

### Sophiina voľba 
Román o osudoch **Sophie Zawitowskej** počas vojnových rokov v Poľsku (2. sv. vojna) a po vojne v Amerike, kam sa dostala ako bývalá väzenkyňa koncentračného tábora na doliečenie  
Názov románu je symbolický a je zašifrovaný v podtexte otrasnej scény z koncentračného tábora, keď sa Sophia musí rozhodnúť, ktoré dieťa pošle do plynu, aby druhé mohlo žiť  
Autor sa v diele zameriava na psychiku ľudí, ktorí prežili vojnu a koncentračné tábory 

Sophia dostala v živote možnosť voliť trikrát
- Prvýkrát sa mala rozhodnúť, či sa zapojí do poľského odboja proti fašizmu, ale kvôli deťom sa nezapojila
- Druhýkrát sa rozhodovala, ktoré dieťa pošle do plynu 
- Tretíkrát sa rozhodovala v momente, keď chcela spáchať samovraždu, lebo nedokázala žiť v tieni smrti svojich detí

Medzi hlavné postavy románu patrí aj **Stingo** – rozprávač príbehu. V uvedenej postave vystupuje sám autor  
Dielo je veľkou drámou ľudského utrpenia vo viacerých rovinách – Sophia sa musí vyrovnávať so smrťou svojich detí, so strašnou minulosťou, **Nathan** so svojou chorobou a Stingo s protirečením medzi svojimi umeleckými ambíciami a nenaplneným citovým vzťahom k Sophii

Román, ktorého dej sa odohráva v dvoch časových líniách:
- Minulosť – vojna, Osvienčim – koncentračný tábor, Poľsko
- Prítomnosť – asi 2 roky po vojne v USA, NewYork	 
  
V prvej časti sa čitateľ zoznamuje so Stingom, ktorý má 22 rokov a je rok 1947. Pracuje vo vydavateľstve a robí posudky na diela, ktoré sa nedajú čítať. Keď vo vydavateľstve dostal výpoveď, presťahoval sa do lacnejšej štvrte do ružového domu 60-ročnej Yette Zimmermanovej. V dome býva i Nathan a Sophia, ktorí sa každý deň vášnivo milujú, ale na druhej strane je Nathan k Sofii veľmi krutý a Stingo to nechápe  
Sophia sa narodila v Krakove, jej mama bola profesorkou hudby (klavír) a jej otec bol právnik a tiež profesor. Doma hovorili po nemecky. Sophia sa vydala za Kazimierza = **Kazik** a plánovali si, že spolu pôjdu študovať do Viedne, no v roku 1939 prišli Nemci a odvliekli otca i manžela. Sophia sa presťahovala do Varšavy. V marci roku 1943 sa dostala do väzenia, pretože ju gestapo prichytilo, ako pašuje mäso = šunku pre svoju mamu, ktorá mala tuberkulózu, no svoju mamu už nikdy nevidela. 1. apríla 1943 Sophia prichádza do koncentračného tábora spolu so **synom Janom** (10 rokov) a **dcérou Evou** (7 rokov), v tábore bola 20 mesiacov. V Osvienčime boli 2 oddelené tábory – miesto, ktoré sa volalo Auschwitz – tam prebiehala otrocká práca a Brzezinka – toto miesto slúžilo na vyhladzovanie  
Po skončení vojny sa Sophia dostala až do USA, kde sa zoznámila s Nathanom, keď odpadla v knižnici a on sa o ňu postaral, odvtedy sú spolu. Stingo sa s nimi zbližuje, no ešte sa nedozvedá, čo Sophia prežila v koncentračnom tábore. Prvá časť končí odchodom Nathana a Sophie z ružového domu a Nathan kričí po Sophii, aby mu vysvetlila, prečo práve ona prežila Osvienčim.
 
V druhej časti románu sa Stingo dozvedá celú pravdu o Sophii  
Sophii popravili manžela i otca. Mohla sa zapojiť do poľského odboja, ale zo strachu o osud svojich dvoch detí, tak neurobí. Je to jej 1. voľba, kedy si zdanlivo volí bezpečnejší život. Osud si s ňou zahrá a ona sa dostáva do koncentračného tábora. Už po príchode do tábora má voliť druhý krát – z rozmaru podnapitého esesáka – má sa rozhodnúť, ktoré dieťa pošle do plynu a ktoré zachráni. Rozhodne sa pre dcéru Evičku, lebo bola slabšia a chorľavejšia. V tábore pravdepodobne zahynul aj jej syn Ján  
Sophia pracovala ako pisárka v koncentračnom tábore u **Hőssa**, lebo vedela po nemecky i po poľsky a prosila Hőssa, aby ešte raz mohla vidieť svojho syna Jana a aby ho zaradil do programu Lebensborn. Išlo o program, v ktorom sa poľské deti mali stať nemeckými a odísť z tábora s novým menom. Hőss sľúbil, že Sophia uvidí svojho syna, no nikdy sa tak nestalo. Sophia peklo koncentráku prežije, ale za cenu vedomia, že sa nevedela vzoprieť zlu, za cenu pocitu viny a výčitiek. V spomienkach sa jej zjavuje odbojárka Wanda, ktorú fašisti v tábore umučili  
Odchádza do USA, kde sa jej ujme Nathan Landau, ktorý je duševne chorý (paranoidný schizofrenik) a je narkoman. Po tragickom vzťahu plnom šťastia i utrpenia a po krátkom intermezze so Stingom sa Sophia vracia k Nathanovi, aby spoločne odišli z tohto sveta, ktorý jej pripravil toľko utrpenia. Nájdu ich v objatí a otrávených kyanidom sodným  

Stingove slová na záver:  
*Osvienčim nám naďalej zostane nevysvetliteľný. Najvýstižnejšia definícia, akú som kedy o Osvienčime počul, vlastne nie je definícia, ale odpoveď.*

Pochybovačná otázka:  
*"Povedzte mi, kde bol v Osvienčime boh?"*  
A odpoveď:  
*"A kde bol človek?"*  

## Joseph Heller
Americký spisovateľ, priniesol prvky absurdnej literatúry do americkej prózy  
Počas 2.sv. vojny slúžil ako pilot bombardéra u letectva  
V knihe o osudoch Yossariana a jeho letky bombardérov útočiacich na Taliansko vychádza Heller z vlastných skúseností  
Svojou knihou predznamenal to, čo v americkej kultúre naplno otvorila vietnamská vojna  

### HLAVA XXII
Román, satirické a protivojnové dielo  
Uvádza ho motto: *"Hlave XXII neprešiel nikto cez rozum"*  
Základným výstavbovým prvkom románu je humor, satira, irónia, nonsens, čierny humor a absurdita  
Autor sa v ňom snažil čo najvernejšie zobraziť zážitky z 2. svetovej  vojny  
Bol priamym účastníkom vojny a vychádzal z vlastných zážitkov  
Zameral sa najmä na zobrazenie absurdity konania ľudí počas vojny  
Dej diela sa odohráva tesne pred koncom 2. svetovej vojny  
Dej diela sa odohráva na malom ostrove – Pianosa blízko Elby (13 km). Ostrov sa nachádza v Stredozemnom mori a na ňom bola americká základňa 256. leteckej eskadry americkej armády. Americké lietadlá, ktoré odtiaľto zlietali, bombardovali nemecké pozície v severnom Taliansku  
Autor v románe zobrazil dva fronty: jeden je americko-taliansky (front, na ktorom prebiehajú boje) a druhý je americko-americký (boj medzi americkými vojakmi a veliteľmi)  
Román má jednu ústrednú postavu – Yossariana, ktorý vojnu nenávidí a búri sa proti nezmyselnostiam vojenskej byrokracie.  
**Yossarian** jasne chápe, že vo vojne sa nikdy neprihliada na človeka, ale iba na plnenie príkazov, že človek vo vojne neznamená vôbec nič  
Román má 42 kapitol a v každej z nich sa postava Yossariana spája s nejakou ďalšou postavou, podľa ktorej je daná kapitola aj pomenovaná. Autor uvedené postavy predstavuje počas bojov, ale aj vo chvíľach oddychu, oboznamuje nás s ich minulosťou.  
Postavy v uvedenom diele vôbec nie sú hrdinovia, ale neraz bezradné indivíduá, ktorých hlavným nepriateľom vôbec nie je skutočný nepriateľ, ale vlastná armáda, v ktorej jednotlivec neznamená nič, stráca všetky ideály a snaží sa zachrániť vlastnú kožu  
Stelesnením vojenskej byrokracie je tzv. hlava XXII – súbor absurdných nariadení a predpisov, ktorý proti sebe stavia vojaka a armádu ako inštitúciu  
Podľa tzv. hlavy XXII môže byť vojak prepustený z armády napr. vtedy, keď je blázon. Ak ale vie, že je blázon, tak je vlastne normálny, preto nemôže byť prepustený z armády.

**Dejová línia**  
Na ostrove Pianosa v americkej armáde bojuje aj Yossarian. Je bombometčíkom a absolvuje stále viac a viac náletov. Najprv má za úlohu nalietať 30 náletov, po nalietaní ktorých by mal možnosť odísť z ostrova, ale potom jeho veliteľ plukovník **Catcarth** zvýši počet náletov na 80. Počty náletov veliteľ zvyšuje neustále a z mnohých náletov sa posádky nevrátia, čím narastá počet zbytočných úmrtí vojakov. Yossarian sa veľmi bojí o svoj život, má až existenciálny strach zo smrti. Nezvláda pohľad na umieranie, utrpenie ľudí, smrť svojich priateľov a spolubojovníkov. Všetci vojaci sú ovládaní tzv. hlavou XXII, ktorá vlastne neumožňuje vojakovi odísť z aktívnej vojenskej služby   
Autor vychádzal z vlastných skúseností a poukázal na mnohé chyby, s ktorými sa v armáde stretol. Napr. ukázal na mnohé administratívne chyby (jedného človeka vymenujú omylom za majora a potom ho vedú ako majora, aby sa na to neprišlo), na nedostatočnú kontrolu veliteľského štábu (letci sa obávali stále vyhlasovaného a odvolávaného náletu na Bolognu. Sám Yossarian zo strachu pred náletom preložil na veliteľskej mapke značku tak, akoby toto mesto už bolo bombardované – nikto na to neprišiel). Zobrazil kupčenie na čiernom trhu, napr. kupčenie medzi veliteľmi a dôstojníkmi, ktorí sa na čiernom trhu obohacovali, využívajúc americké bojové lietadlá (najznámejším dôstojníkom na čiernom trhu bol dôstojník Milo, ktorý každému zohnal, čo chcel, kupčil ako veľkoobchodník s drevom, kožou, plechmi,...). Autor neobišiel ani problém zločinov, ktorých sa dopúšťali vojaci (Arfy znásilnil talianske dievča a vyhodil ho von oknom, aby sa na to neprišlo. Zločin napokon ani nevyšetrili). Mnohí vojaci konali svojvoľne, mnohokrát riskovali (napr. pilot McWatt lietal tak nízko, že v jeden deň napoly presekol Kida Sampsona)  
Yossarian mal jeden veľký sen – chcel dezertovať do Švédska, chcel odísť preč od vojnových udalostí. Lákala ho vidina kultúrneho sveta a bol pyšný sám na seba, že sa pre také rozhodnutie rozhodol. Velitelia mu odchod samozrejme nechceli dovoliť, preto im robil Yossarian veľké problémy (napr. vyliezol na strom, vyvolal hnačkovú epidémiu, priotrávil letku, na odovzdanie medaily za statočnosť prišiel nahý, začal kvíliť na predletovej príprave…)  
Velitelia napokon sami chceli, aby odišiel. Major Danby mu sám dal ponaučenie, ako treba ujsť.

&nbsp;
# Otázka 9
*Doložiť znaky naturimu v jednom diele podľa vlastného výberu*
## Lyrizovaná próza
Snaha o lyrizáciu prózy vyvrcholila v slovenskej literatúre koncom 30-tych rokov  
Vytvoril sa nový smer, označovaný ako lyrizovaná próza alebo novšie aj ako naturizmus (z latinského natura = príroda, prirodzenosť)  
Próza naturizmu sa rozvinula najmä v rokoch 2. svetovej vojny, vtedy vznikli vrcholné diela tohto smeru - novela Dobroslava Chrobáka **Drak sa vracia**, románová novela Margity Figuli **Tri gaštanové kone**, zbierka noviel Františka Švantnera **Malka** a román **Nevesta hôľ**  
V tvorbe predstaviteľov naturizmu sa prejavuje príklon k prírode, čo opvplyvnila aj doba - silnejúca hrozba fašizmu a vojny v 30. rokoch. Nesústreďujú sa na spoločnosť a na jej problémy, ale na základné životné hodnoty, na medziľudské vzťahy a na vnútorný svet svojich postáv

Prechádzala jej:
- **Ornamentálna próza**
    - Ozdobnosť jazyka a štýlu, nesúrodá prozaická výpoveď, pesimistické a tragické nálady a pocity, novátorstvo, experimentovanie s jazykom, kontrast medzi škaredým a krásnym, snový postup pri navrstvovaní motívov (bez časovej a logickej nálednosti)
    - **Predstavitelia**
        - Ján Hrušovský
        - Gejza Vámoš
        - Ivan Horváth
- **Lyricky tvarovaná próza**
    - 1. prúd - sociálne témy, najmä dedinské s rozpornými prvkami
    - 2. prúd - psychologické námety
    - Hrdinovia v oboch prúdoch pasívne podlihajú skutočnosti
    - Autori vidia svet očami ženy alebo dieťaťa
    - **Predstavitelia**
        - Jozef Horák
        - Ján Bodenek
- **Próza naturizmu**
    - Krátke epické útvary - poviedky, novely
    - Ťažiskom nie je udalosť, ale jej prežívanie
    - Témy
        - Priateľstvo
        - Láska
        - Detstvo
        - Domov
        - Česť
    - Slabá dejová línia
    - **Lyrizácia jazyka** - prirovnania, metafory, personifikácie, epitetá, zvolania
    - Neprítomnosť historického času - čas v dielach sa meria len v biologickom čase - vek postavy, striedanie dňa a noci, ročných období
    - Rozdelenie sveta
        - Tam hore - príroda, hory, neskazení ľudia, láska, pokoj
        - Tam dole - dediny, mestá, neprajnosť, závisť
    - Rozprávkovosť - dobro víťazí nad zlom, občas naprirodzená sila (zvieratá, ktoré riešia situáciu), magické čísla (3, 7)
    - Snaha sprírodniť človeka a poľudštiť prírodu
    - Deje sa odohrávajú v prostredí prírody
    - Dedinské prostredie ako protikad mestskému spôsobu života
    - Odmietanie mesta a jeho morálky
    - Zužovanie deja (sujetu), dôraz sa kladie na vnútro postáv, na to, ako prežívajú udalosti
    - Stiera sa hranica medzi autorskou rečou a rečou postáv, rozprávačom príbehu je postava v diele
    - Hlavné postavy sú obyčajne výnimoční, zvláštni ľudia. Žijú v dôvernom styku s prírodou, konajú pudovo, živelne, pod vplyvom silných emócií, sú hlboko citovo založení
    - Postavy sa prísne rozdeľujú na kladné a záporné, záporná je v deji často aktívnejšia
    - Využívanie prvkov ľudovej slovesnosti
        - Baladickosť, snovosť, mýtickosť, rozprávkové motívy konečného víťazstva dobra nad zlom, jazyk, symbolika čísiel, zvieratá ako symbol dobra

## Dobroslav Chrobák
Napísal zbierku noviel **Kamarát Jašek**  
Obsahuje 8 noviel, napr. Poviestka, Učenlivá Marta a Starostlivá Marta  

**Návrat Ondreja Baláža**  
Ondrej sa po 17-tich rokoch vracia domov z vojny, na náhrobnom kameni nájde napísané svoje meno, chýba dátum úmrtia  
Prichádza k svojmu domu, otvorí jeho žena, tá ho však nespoznáva, pozve ho dovnútra, z ich spoločného rozhovoru sa dozvie, že je znovu vydatá, jej muž padol na fronte a ich spoločné dieťa počas vojny zomrelo  
Ondrej sa nedá spoznať, uvedomil si, že jeho žena má už iný život a nechce jej do neho zasahovať  
Odchádza nespoznaný ako žobrák a sám napíše na kameň dátum svojej smrti  
Hlavná myšlienka - autor kritizuje vojnu, jej dopad naľudí nielen po stránke fyzickej ale i psychickej

### Drak sa vracia
Románová novela, dielo je uvedené mottom - *Hľadanie stratenej cit, lásky a dôvery ľudí, tvorí vhodnú látku pre hrdinskú rozprávku*  
Hlavnými postavami sú, a jeho **Martin Lepiš** prezývaný Drak, **Šimon Jariabek** a **manželka Eva**  
Rozprávkový príbeh Draka sa odohráva v prostredí tatranskej prírody (Kôprová, Tichá a Tomanova dolina pod Kriváňom, Západné Tatry)  
Autor sa nezameriava na dej, ale na vnútro svojich postáv, na ich vzájomné vzťahy  

**Dej**: Poloslepý hrnčiar našiel raz pri ceste opustené dieťa. Zobral si ho k sebe, vychoval a vyučil svojmu remeslu. Keď už celkom oslepol, chlapec ho všade musel sprevádzať. Nemal možnosť zblížiť sa so svojimi rovesníkmi, stal sa z neho samotár. Deti za ním hádzali kamene a neskôr ho začali prezývať Drakom. Keď mal 14 rokov, starý hrnčiar spadol do jamy na hlinu a zomrel. Spočiatku sa to nikomu nezdalo čudné, ale neskôr, keď sa neďaleko našla mŕtvola zahrdúseného dievčaťa, začali upodozrievať Draka, že to on zabil i starého hrnčiara. Dedinčania mu začali pripisovať všetko zlo, ktoré dedinu postihlo – ohne, povodne, hlad, choroby. Boli presvedčení, že má čarodejnú moc a všetci ho nenávideli, okrem Evy, ktorá sa do neho zamilovala, chodievala za ním, celé hodiny ho sledovala pri práci. Dedina usúdila, že sa ho musia zbaviť. Jedného dňa našli Draka s rozbitou hlavou v jame na hlinu. Eva ho obetavo opatrovala, i keď ju za to celá dedina odsudzovala. Keď vyzdravel, bez slova rozlúčky odišiel z dediny. Eve sa po jeho odchode narodil syn, ktorého vychovávala jej matka. Roky čakala na Draka, a keď sa nevracal, vydala sa za Šimona Jariabka. Ich manželstvo bolo nešťastné, boli si cudzí, Šimon mal Evu rád, ale nedokázal jej to povedať, pretože cítil, že Eva ešte stále myslí na Draka. Prešli roky a dedinu znova postihli nešťastia. Následkom veľkého sucha začali horieť okolité lesy a hrozilo, že statok celej dediny uhynie na pastvinách. Práve vtedy sa do dediny vrátil Drak. Cez jedno oko mal čiernu pásku, na líci hlbokú jazvu – stopy nenávisti dediny voči nemu. Chcel sa usadiť vo svojom dome a venovať sa svojmu remeslu, hrnčiarstvu. Potreboval si získať stratenú dôveru ľudí, a preto sa ponúkol, že privedie stádo späť do dediny. Drakovi nikto neveril, ale nemali inú možnosť – cestu poznal iba on. Pohrozili mu, že ak sa do týždňa nevráti, podpália mu dom. Rozhodli sa, že Draka pre istotu odprevadí i Šimon Jariabek. Šimon s Drakom sa vybrali do hôr za stádom. Drakovi sa podarilo zachrániť stádo, v horách sa však museli zdržať o niečo dlhšie, preto Drak poslal odkaz richtárovi dediny, že prídu neskôr. Šimon mu nedôveroval, omylom sa nazdával, že Drak ich všetkých oklamal a predal stádo Poliakom. V noci sa potajomky vrátil do dediny a sám podpálil Drakov dom. Drak sa však už vtedy blížil aj so stádom k dedine. Úlohu splnil, dodržal slovo. Priviedol si aj životnú družku, svoju lásku, mladú Poľku Zošku. Eva si až teraz uvedomila, že Drak ju nemiluje, a že ten, kto ju skutočne má rád, je Šimon. Eva a Šimon si konečne našli cestu k sebe. Šimon sa hanbil za to, čo urobil, Drak mu však odpustil  
Z epilógu – tu už je Eva stará žena, rozprávajúca príbeh o Drakovi priadkam a svojmu vnukovi, sa dozvedáme, že odvtedy sa mali radi a žili spolu šťastne  

Záporná postava - v očiach dedinčanov je to Martin Lepiš, neznámy pôvod, odlišný zjav, oblečenie, uhrančivý pohľad, počerný, vysokej, štíhlej postavy  
V epilógu stará mama spomína na svoju mladosť, keď žili vedmy a čarodejnice, zmokovia a duchovia, príbeh rozpráva ako rozprávku svojmu vnukovi

Rozprávkové prvky
- Dedina považuje Draka za strigôňa (ľudia si myslia, že múku premenil na hlinu)
- Dvaja muži bojujú o 1 ženu
- Boj dobra a zla

Kompozícia
- veľkú úlohu zohráva príroda, ktorá odráža psychiku človeka = prírodno-psychologický paralelizmus
- veľa biblických motívov
- autor vstupuje priamo do diela - *"Drak je človek, ktorý nepatril nikomu, bol vždy sám proti všetkým a sám proti sebe samému..."*

## Margita Figuli
Jej tvorba sa vyznačuje bohatými lyrizačnými postupmi a metaforickým štýlom  

Tvorba
- Pokušenie
    - Zbierka noviel, sústreďuje sa v nej na ženské postavy a na priblíženie ich vnútorného sveta
    - Jej hrdinky sa pokúšajú nájsť šťastie, lásku a životnú rovnováhu a nestratiť pritom mravnú čistotu
- Babylon
    - Historický román, opisuje postupný rozklad a zánik Chaldejskej ríše
- Mladosť
    - Autobiografický román
    - Zachytila v ňom svoje detstvo i život ľudí na chudobnej, ale krásnej Orave počas rokov 1. svetovej vojny

### Tri gaštanové kone
Románová novela, má krátku dejovú líniu  
Pozornosť sa sústreďuje na psychológiu postáv  
Dej sa odohráva na Orave  
Rozprávačom je jedna z postáv – Peter, tzv. ja – rozprávanie  
Všetky postavy sú zakotvené vo svojom sociálnom prostredí, nejde o prírodných ľudí, autorka ich dokonca rozlíšila i majetkovo: **Jano** – bohatý, **Peter** – chudobný, **Magdalénini** rodičia – krčmári  

Príroda vstupuje do prostredia novely – dielo sa začína pašovaním koní uprostred oravských hôr, Magdaléna a Peter si dajú sľub počas pálenia svätojánskych ohňov vysoko na holiach  
Postavy sú striktne rozdelené na **dobré** – Magdaléna, Peter, Magdalénin otec a **zlé** – Jano a zištná Magdalénina matka  

Magdaléna – mení sa z láskavého a pokojného dievčaťa až na ženu – trpiteľku, nemôže porušiť sviatosť manželstva, a preto s božou trpezlivosťou znáša trápenie. Je obeťou – v sexuálnom zmysle – Jano ju znásilnil, je obeťou ako trápená manželka a je obetovanou dcérou, lebo matka túžila po bohatom ženíchovi Jánovi Zápotočnom  
Peter – kladná postava, vytrvá vo svojej láske, hoci sa Magdaléna vydala za iného, neodíde z dediny, pokiaľ sa nepresvedčí, že je mimo nebezpečenstva. Je rozhodnejší ako Magdaléna, ale rešpektuje jej prianie. Vyslúžil si meno **Tulák**, nazval ho tak na posmech Jano, pretože mu zhorel dom po rodičoch a neživil sa roľníckou prácou, ale skupoval po kraji drevo  
Jano – záporná postava, zlý, krutý, jeho krutosť sa prejavuje voči ľuďom aj voči zvieratám. Riadi sa sám svojimi zákonmi, nie je verný žene, s ktorou sa chce zosobášiť, je násilnícky – keď sa dozvie o sľube Petra a Magdalény, znásilní ju, aby si ho musela zobrať za muža, bije do krvi koňa, zapriahne do pluhu takého koňa, ktorý nie je zvyknutý na takú prácu, a pritom Magdalénu núti, aby išla pred koňom a viedla ho v brázde, pokúsi sa zabiť Petra, jeho pričinením príde Magdaléna o dieťa, vypaľuje koňovi nápis Tulák, vypáli mu oko...

Novela má kompozíciu rozprávky, napríklad hrdina, aby dosiahol svoj cieľ, musí splniť istú úlohu, motív koní  má v novele kľúčový význam, kone symbolizujú čistotu, dobro, silu  
**Dej**: Peter sa po mnohých rokoch rozlúčenia ide za svojou láskou z Turca na Oravu. Magdaléna sa s rodičmi presťahovala do Leštín. V oravských lesoch sa Petrov kôň splašil a pridal sa k stádu pašerákov koní, ktorých naháňali žandári. Medzi nimi spoznal Magdaléninho bratranca, ktorý mu prezradil, že najdrsnejší pašerák koní Jano Zápotočný sa chystá na pytačky k Magdaléniným rodičom. Podarí sa im ujsť a až potom si všimnú, že všetci traja majú rovnaké, gaštanové kone. Petrovi sa podarí porozprávať sa s Magdalénou večer, v horách, kde sa mládež z dediny vybrala zapaľovať svätojánske ohne. Prizná sa mu, že i ona na neho veľa myslievala. Povie mu, že ak ju skutočne má rád, vzdá sa tuláckeho spôsobu života, usadí sa na otcovskej pôde, postaví dom a začne gazdovať. Znakom toho, že úlohu splnil, mali byť tri gaštanové kone, s ktorými sa mal vrátiť po Magdalénu. Dohodli sa, že sa stretnú tam, kde ich Peter uviaže. Magdaléna mu sľúbi, že bude na neho čakať a pokúsi sa oddialiť svadbu so Zápotočným. Trvalo takmer dva roky, kým sa mohol vydať na cestu s tromi gaštanovými koňmi. Čaká ho však kruté sklamanie. Cestou sa dozvie od ľudí, že Magdaléna sa vydala za Jana. Napriek tomu pokračuje v ceste a počas svojej púte sa postupne dozvedá celú pravdu. V ten večer, keď sa v horách rozlúčil s Magdalénou, si ich rozhovor vypočul Jano, ktorý Petra a Magdalénu v tajnosti sledoval. Keď Peter odišiel, prepadol ju a znásilnil. Magdaléna otehotnela a donútili ju vydať sa za Jana. Ich manželstvo bolo nešťastné. Jano začal piť, správal sa k Magdaléne surovo, týral ju i kone. Naschvál kupoval zlé, divé kone a nútil Magdalénu, aby ich opatrovala. Kone jej viackrát ublížili, takto prišla aj o dieťa v šiestom mesiaci tehotenstva. Jano najviac týral gaštanového koňa, ktorého prepašoval z Poľska vtedy, keď sa stretol s Petrom. Peter prichádza k domu Zápotočného, je však zatvorený. Jano a Magdaléna sú na poli, vyberie sa za nimi, stane sa svedkom toho, ako Jano týra a bije koňa, až kým mu nevytečie oko. Kôň, bezpríčetný od bolesti, privalí Magdalénu, ktorej Jano prikázal držať uzdu. Peter omráči Jana a zachráni Magdalénu. Keď sa Jano preberie, pokúsi sa ho zabiť veľkým kameňom  
Magdaléna je chorá, keď sa z toho vystrábi, Jano ju vyvedie na dvor, do rúk jej dá uzdu koňa, ktorý mal iba jedno oko a na boku mal vypálenú Petrovu prezývku Tulák. Janova sestra zbuntošila ľudí na pomoc, ale ani Peter sa nemohol dostať cez vysoký plot. Nakoniec sa rozhodne vojsť cez okno do domu. Jano vypálil koňovi i druhé oko, od bolesti ho zdivené zviera kopytami zabije  
Magdaléna ho pochová, postará sa o jeho hrob a až potom súhlasí, že s Petrom odídu do rodného kraja – do Turca  
Dobro a láska zvíťazili

**Prvky rozprávky**:
- Magické číslo 3
    - 3 kone
    - 3 hlavné postavy
- Peter je symbol dobra, Jano symbol zla
- Záver je šťastný
- Magdaléna dáva Petrovi 3 podmienky pred sľubom vernosti:
    - Musí sa vzdať túlavého života
    - Musí postaviť dom
    - Musí prísť s 3 gaštanovými koňmi
- Peter musí prekonať 3 prekážky:
    - Magdalénine podmienky
    - Maliarička
    - Jano Zápotočný
- Kone zasahujú do deja - Peter zachráni Magdalénu spod koní 3-krát, kôň zabíja Zápotočného 

**Kompozícia**:
1. Novela robená od napätia k harmonickému koncu
2. Využitý prírodno-psychologický paralelizmus (keď Peter odchádza s Magdalénou z dediny, vonku je jar a svieti slnko)
3. Veľmi veľa biblizmov, archaizmov a časté opakovacie výrazy

# Otázka 10
*Znaky doložte interpretáciou dila podľa vlastného výberu*
## Romantizmus
Romantizmus je literárny smer podmieneny zmmenami v spoločnosti a politickom živote po buržoáznych revolúciách v Európe (1789 - Veľká francúzska buržoázna revolúcia, niesla sa v znamení hesla *Sloboda - rovnosť - bratstvo*; 1848 - buržoázna revolúcia v Anglicku), dochádza k zániku feudalizmu a vzniká kapitalizmus, k moci sa dostáva nová spoločenská vrstva - boržoázia  
Revolúcie proklamovali rovnosť všetkých ľudí, právo každého jednotlivca na slobodný, úspešný život – na rozdiel od klasicizmu, ktorý podriadil osobné šťastie človeka povinnosti rešpektovať nadosobné "vyššie" záujmy.

**Znaky romantizmu**
- Autoštylizácia
    - Stotožňovanie autora so svojou postavou
- Individualizmus
    - Vzbura proti svetovému poriadku a spoločnosti prináša postavy osamotených ľudí, vyvrheľov spoločnosti - tulákov, zbojníkov, žobrákov, ľudí stojacich na pokraji ľudskej spoločnosti
- Sentimentalizmus
    - Prehnaná citlivosť, vyjadrenie silného a úprimného citu, ktorý stavia proti rozumu (iracionalizmus)
- Titanizmus
    - Hrdina je ochotný obetovať svoj život za slobodu či šťastie iného človeka alebo národa
- Romantický hrdina
    - Búrlivák, nespokojný človek, prejavuje sa u neho rozpor medzi snom a skutočnosťou
- Využívanie kontrastov - protikladov
    - Napr. krása-škaredosť, dobro-zlo, ale využíva sa aj tzv. vnútorná harmónia kontrastov
- Historizmus
    - Návrat do minulosti, slávne činy národa
- Ľudová slovesnosť
    - Autori vychádzajú z ľudovej slovesnosti, predovšetkým stredoeurópski spisovatelia pod vplyvom filozofie nemeckého filozofa Herdera, považujú ju za prameň svojej tvorby
- Autori využívajú hovorový jazyk, prirodzenejšie vyjadrovanie, v romantizme sa píše poézia, próza, dráma, veľmi frekventovaná je balada pre svoju tragickosť, vypätosť deja, novým žánrom je básnická poviedka, nový žáner - román v listoch - denník


## Francúzska romantická literatúra
- Victor Hugo
    - Robotníci mora
        - Vznikol počas pobytu na ostrovoch v Lamanškom prielive
    - Bedári
        - Rozsiahla románová skladba, zobrazuje životné osudy trestanca Jeana Valjeana
        - V základnej myšlienke ide ozápas s nespravodlivosťou spoločenských zákonov
    - Deväťdesiattri
        - Historický román odráža kruté politické pomery na francúzskom vidieku v dobe revolúcie
    - Legenda vekov
        - Básnická skladba
        - Zobrazil v nej vývoj ľudstva na jeho ceste a pokrokom a humanizmom
    - Chrám Matky Božej v Paríži
        - Najvýznamnejší román

### Chrám Matky Božej v Paríži
Dej románu sa odohráva v 15. storočí, autor kritizuje spôsob života šľachty a cirkvi  
Pôvod viacerých postáv je zahmlený, osudovo sa stretávajú alebo sú k sebe priťahovaní   
**Esmeralda** – je krásna a hlboko mravná, ale žije uprostred najhoršej spoločnosti, kde sa na morálku nepotrpí. Kvôli láske k Phoebovi by zišla na scestie. Vychovali ju Cigáni, ale nie ja Cigánka, vymenili ju za znetvorené dieťa Chudôbke, rozmarnej parížskej dievčine, po strate dieťaťa sa z nej stane bláznivá žena, ktorá mnoho ráz pokrikovala z klietky hanby po nepravej Cigánke Esmeralde, v ktorej v závere svojho života spoznáva vlastnú ukradnutú dcéru  
**Quasimodo** – je škaredý výzorom a znetvorený fyzicky, ale je schopný ušľachtilého citu, obety a má cit pre spravodlivosť. Pohodené dieťa, najdúch, našli ho v kostole a vychoval ho kňaz Frollo  
**Frollo** – kňaz, ale nespráva sa tak. Je natoľko očarovaný krásou Esmeraldy, že sa dopustí zločinu. Po nociach sa venuje alchymistickým pokusom, s čím by cirkev nesúhlasila. Má však aj dobré stránky – bol dobrým študentom, múdry, postaral sa o pohodené dieťa  
**Phoebus** – kapitán - je urastený, krásny tvárou, ale prázdny duchom a slabošskej povahy. Je vypočítavý, nezastane sa Esmeraldy a nezachráni jej tým život len preto, že by pred vznešenejšou spoločnosťou musel priznať styky s Cigánkou  

**Dejová línia**: Je Sviatok bláznov, súťaž o najstrašnejšiu grimasu vyhráva znetvorený Quasimodo, zvonár v Notre Dame v Paríži. Po uliciach sa potuluje veľa ľudí, kňaz Frollo pokrikuje po krásnej Cigánke Esmeralde, ktorá vystupuje s cvičenou kozičkou. Niekto sa ju pokúsi uniesť, zachráni ju krásny kapitán Phoebus. Únoscovia boli Frollo a Quasimodo, ale chytili len zvonára. Quasimodo je na pranieri, ľudia sa mu posmievajú, jediný človek, čo sa nad ním zľutuje, je Esmeralda, ktorá mu podá vodu. Znetvorený muž pocíti k nej vďačnosť a lásku, neskôr oddanosť. Esmeralda naďalej odmieta Frolla, ktorý jej ukradne dýku. Esmeralda má stretnutie v pochybnej krčme s kapitánom, žiarlivý Frollo tam nespozorovaný príde a pokúsi sa kapitána zabiť dýkou, ktorú zobral Esmeralde. Kapitán prežije, ale Esmeraldu obvinia z vraždy a uväznia. Quasimodo ju spod šibenice unesie a ukryje v Chráme, ktorý má právo poskytovať azyl. Frollo podvodom dosiahne, že Esmeralda opustí azyl. Uväznia ju opäť ako Phoebovu vrahyňu. Kapitán nejde svedčiť v jej prospech. Esmeralda je v cele spolu s bláznivou Chudôbkou, tá v nej spozná svoje stratené dieťa podľa talizmanu. Esmeraldu obesia, na popravu sa díva z veže Frollo a Quasimodo. Frollo sa diabolsky smeje, keď dievčina umiera. Quasimodo ho zhodí do priepasti. Ukradne Esmeraldino telo a zanesie ho do hrobky. Po dvoch rokoch nájdu v hrobke dve kostry  

Znaky romantizmu, ktoré nachádzame v románe:
- Kontrasty 
    - Krásna Esmeralda–škaredý Quasimodo, Esmeralda dobrá–Frollo zlý  
- Vnútorná harmónia kontrastov 
    - Quasimodo je škaredý výzorom a znetvorený fyzicky, ale duševne ušľachtilý 
- Založený je na harmónii kontrastov
    - Krása Esmeraldy - ohyzdnosť Quasimoda
    - Quasimodova duša - Quasimodov výzor
    - Phoeubusova duša - Phoebusov výzor
    - Quasimodova láska - Esmeraldina ľútosť
    - Frollova láska - Esmeraldin strach
    - Esmeraldina láska - Phoebova zábavka
    - Kňaz Frollo - netvor Frollo
    - Frollova láska - Quasimodova láska
    - Parížska chudoba - veľkoleposť Paríža
    - Frollova viera - Frollov záujem o vedu
- Historizmus – príbeh sa odohráva v 15. storočí

## Ruská romantická literatúra
### Kapitánová dcéra
Alexander Sergejevič Puškin  
Historická novela  
Odohráva sa v čase pugačovského povstania  

**Obsah diela**
Do Belogorskej pevnosti na juhovýchode vtedajšieho Ruska prichádza ako vojak mladý vidiecky šľachtic **Peter Andrejič Griňov**. Zoznamuje sa s novým prostredím a s novými ľuďmi - veliteľom pevnosti kapitánom **Mironovom**, jeho dcérou **Máriou Ivanovnou**, do ktorej sa zamiluje, **Švabrinom**, náhodne sa zblíži aj s **Pugačovom**, budúcim vodcom povstalcov, ktorý ho v prestrojení za tuláka vyvedie zo snehovej búrky v stepi  
Milostný príbeh Petra Griňova a Máše vytvára rámec pugačovského povstania, najväčšej sedliackej vojny v ruských dejinách. Belogorskú pevnosť povstalci obsadia, kapitán Mironov padne. Griňova vďaka vzájomným sympatiám s Pugačovom prepustia. Znova sa vracia medzi povstalcov, dozvie sa, že Máši hrozí nebezpečenstvo zo strany Švabrina, Mášinho neúspešného ctiteľa a surovca, ktorý ju väzní v Belogorskej pevnosti. Griňov využije známosť s Pugačovom a oslobodí ju. Po Švabinovom falošnom udaní ho obvinia zo zrady a spolupráce s Pugačovom, odsúdia na doživotné vyhnanstvo na Sibíri. Máši sa podarí dostať k cárovnej Kataríne II. a prosiť o pomoc – Griňova oslobodia. 

**Štruktúra diela**
Je písaná formou Griňových zápiskov, historické udalosti sú podávané z jeho pohľadu  
Dej sa rozvíja v dvoch líniách: základom prvej je milostný príbeh skĺbený s druhou dejovou líniou – pugačovským povstaním  

Puškinovi sa podarilo vykresliť charaktery postáv: 
- Griňov je mladý, neskúsený, ľahkomyseľný, ale v zložitých situáciách sa správa odvážne a čestne, pugačovské povstanie nazýva hnusnou vzburou, ktorá chce vyhubiť šľachtický rod 
- Saveľjič - Griňov starosvetský sluha je stelesnením oddanosti a ľudovej múdrosti. Napriek tomu, že bol celý život nevoľníkom, zachoval si dôstojnosť a ušľachtilosť. 
- Pugačov, doposiaľ vykresľovaný ako zlosyn a vyvrheľ, je predstavený jednak ako vodca povstalcov, bystrý a dobrý organizátor, jednak z hľadiska vzťahu ku Griňovovi, keď odhalí svoj vnútorný svet 
- dôstojník Švabrin - v hodnotovom rebríčku stojí najnižšie, človek síce vzdelaný, ale bezcharakterný, zradca a udavač 
- rodina Mironovových – prostá a skromná, je protikladom Švabrina – najmä dobrácky a statočný kapitán Mironov, či charakterná Máša 
- Katarína II. – opísaná značne zidealizovane ako štedrá a veľkorysá žena

&nbsp;
# Otázka 11









































