# Slovenský jazyk - maturitné otázky

&nbsp;
# Otázka 1
## Jazyk
Systém ustálených znakov a pravidiel, na základe ktorých vzniká konkrétna reč  
Je to jav spoločenský, nie prírodný - musíme sa ho naučiť, nemáme ho vrodený  
Chápeme ho ako dohodnutý kód, súbor znakov a pravidiel, ktoré sa používajú na vyjadrenie, prenos a výmenu informácií  

## Reč
Konkrétne využitie jazyka na vyjadrenie určitých myšlienok  
Býva doplnená mnohými mimojazykovými prostriedkami - mimikou, pohybmi rúk a pod.

## Lexikológia
Jazykovedná disciplína, ktorá skúma slovnú zásobu jazyka

## Slovná zásoba
Súhrn všetkých slov v jazyku  
Jej časťami sú:
- Jadro slovnej zásoby
    - Tvoria ho najpoužívanejšie slová, najstaršie slová (matka, otec), základové, neodvodené slová (jesť, voda), domáce alebo zdomácnené slová (noha, škola)  
    - Je relatívne stále a mení sa len veľmi pomaly  
- Okraj, alebo periférna časť slovnej zásoby 
    - Je veľmi variabilná, pohyblivá. Slová sem vstupujú alebo vypadávajú
    - Patria sem napr.
        - Archaizmy
        - Historizmy
        - Neologizmy
        - Odborné slová
        - Cudzie slová
        - Básnické slová
    
Druhy slovnej zásoby:
- Aktívna slovná zásoba
    - Slová zrozumiteľné všetkým príslušníkom jazyka
    - Používajú sa v bežnej rečí
- Pasívna slovná zásoba
    - Slová zrozumiteľné väčšej alebo menšej časti príslušníkov jazyka
    - Nepoužívajú sa v bežnej reči
- Individuálna slovná zásoba
    - Slovná zásoba každého človeka individuálne
    - Zväčšuje sa napr. čítaním beletrie, vedeckej literatúry, dennej tlače, počúvaním rozhlasu, komunikáciou a pod.
    - Jej rozsah je u jednotlivcov rôzny

Diferenciácia slovnej zásoby - delenie
- Slová podľa lexikálneho významu
    - Jednovýznamové/monosemantické - majú jeden základný význam (nocionálne slová, odborné názvy)
    - Viacvýznamové/polysemantické - majú viac ako jeden význam
        - Metafora
        - Metonymia
        - Personifikácia
        - Napr. husacie pero, oceľové pero, Bratislava sa zabáva, čítam Hviezdoslava
- Slová podľa vzťahov medzi ich lexikálnymi významami
    - Homonymá
        - Rovnozvučné slová - píšu sa rovnako, ale majú odlišný význam
        - Napr. čelo - časť hlavy alebo hudobný nástroj
    - Synonymá
        - Rovnoznačné slová - píšu sa rozdielne, ale majú rovnaký význam
        - Napr. smelosť a odvaha, ísť a kráčať
    - Antonymá
        - Protikladné slová, opozitá
        - Napr. čierny a biely, dobrý a zlý

Slová podľa spisovnosti
- Spisovné
    - Slová, ktoré sa nachádzajú v oficiálnych príručkách a slovníkoch
    - Napr. zemiaky, riaditeľ, maturita1
- Nespisovné
    - Dialektizmy, nárečové slová (kruple, bandurky, zemky)
    - Slangové slová - slová sociálneho nárečia - klasák, deják, matika
    - Argotové slová - slová nárečia spodiny, asociálov - tráva, fet, tác

&nbsp;
# Otázka 2
## [Jazyk](#jazyk)
## [Reč](#reč)
## [Lexikológia](#lexikológia)
## [Slovná zásoba](#slovná-zásoba)
> Tieto odrážky sa opakujú z predchádzajúcej otázky
## Slová z hľadiska expresivity a emocinálnosti
- Expresívne slová
    - S kladným citovým príznakom
        - Zdrobneniny (rúčka, nôžka)
        - Rodinné slová (mamka, Janíčko)
        - Eufemizmy (zomrieť - nie skapať)
        - Detské slová (papať, maco)
    - So záporným citovým príznakom
        - Hanlivé slová (pejoratíva - frňák)
        - Nadávky (Dysfemizmy - mamľas)
        - Slová s veličujúcim významom (nosisko)
        - Vulgarizmy (tabuizovaná lexika)
- Nocionálnalne slová
    - Bez citového zafarbenia
    - Napr. tri, jesť, voda

## Slová podľa zaradenia do jazykových štýlov
- Hovorový štýl
    - Hovorové slová (maturita, zasadačka)
- Náučný štýl - odborné názvy, termíny
    - Domáce (primkýnanie, kyselina sírová)
    - Internacionálne (fraktúra)
    - Zmiešané (rezonančná skriňa)
- Umelecký štýl
    - Poetizmy, básnické slová (luna)
    - Biblizmy (farizej, Judáš)
- Administratívny štýl
    - Kancelarizmy (platca, položka)
- Publicistický štýl
    - Publicizmy, módne slová (balík opatrení)
    - Termíny (komuniké)
- Všetky jazykové štýly
    - Neutrálne slová, bez štylistického príznaku (otec, písať, voda)

&nbsp;
# Otázka 3
## Opisný slohový postup
Sústreďuje sa na zachytenie vlastností osôb, predmetov a javov, zachytáva aj následnosť činností  
Vlastnosti vymenúva, ale nevysvetľuje  
Poradie komponentov v útvaroch opisného slohu sa môže meniť (okrem niektorých, napr. návod, opis pracovnej činnosti)  
Môžeme najprv opísať park, potom budovy na námestí alebo presne naopak

**Základné útvary opisného slohového postupu**
- ### Opis
    - Základný slohový útvar opisného slohového postupu, často sa vyskytuje aj v ostatných slohových postupoch
    - Stretávame sa s ním vo väčšine funkčných jazykových štýlov
    - Založený na cieľavedomom pozorovaní a následnom vymenúvaní (enumerácia) základných znakov predmetu, osoby alebo javu
    - Najvýstižnejšie a najpresnejšie vystihuje predmet alebo jav
    - **Funkciou opisu** je vystihnúť objekt ako celok a zároveň jeho jednotlivé častí, ich znaky, črty, vlastnosti a vzájomné vzťahy
    - **Druhy opisu**
        - Podľa povahy opisného predmetu
            - Statický
                - Opisuje statické predmety
                - Je to zvyčajne odborný opis
                - Využíva veľa podstatných a prídavných mien
                - Prevládajú menné vyjadrovania
            - Dynamický
                - Opisuje aj statický predmet
                - Zvyčajne je to umelecký opis
                - Opis sa dynamizuje predovšetkým väčším počtom slovies a využitím personifikácie a matafory
                - Prevládajú slovesné vyjadrovania
        - Podľa zaradenia do štýlov
            - Jednoduchý opis v hovorovom štýle (napr. opis pekného kabáta vo výklade)
            - Odborný opis
                - Nachádza sa v odbornom štýle, je často súčasťou výkladu
                - Je zovretejší než jednoduchý opis
                - Používa veľa mien a málo slovies
                - Využíva odborné termíny
                - Konštrukcie s trpným rodom
                - Často ho dopĺňajú nákresy, tabuľky, schémy
                - Znaky odborného opisu má opis pracovného postupu, napr. návod recept
                - Má určenú slovesnú osobu, napr. 1. os. pl. (pridáme soľ), 2. os. pl. rozkazovacieho spôsobu (pridajte soľ)
                - Obracia sa na konkrétneho adresáta
                - Časti návodu alebo receptu nemôžeme svojvoľne vymieňať, lebo by sme podľa toho neurobili nič poriadne
            - Lyrický alebo umelecký opis
                - Využíva výrazové prostriedky lyriky (metaforu, personifikáciu, epitetá, prirovnania)
                - Je súčasťou literárnych diel (napr. opis postavy v realistickej próze)
                - Veľmi významné miesto má v poézií (napr. prírodná lyrika)
                - V rozprávaní spomaľuje, brzdí dej (napr. naturizmus, lyrizovaná próza)
- ### Charakteristika
    - Je druh opisu, ktorý zachytáva základné, typické (vnútorné) znaky predmetu
    - Charakteristika osoby (alebo postavy) zachytáva okrem vonkajších znakov (vonkajšia charakteristika - výzor, chôdza, oblečenie) aj povahové, morálne vlastnosti (vnútorná charakteristika)
    - **Druhy charakteristiky**
        - Priama
            - Vymenúva priamo vlastnosti (je čestný, miluje a ctí si svojich rodičov, pracuje od rána do noci)
        - Nepriama
            - Vlastnosť postavy plynie z konania (napr. autor nemusí o postave povedať, že je lenivá, ale v deji bude iba polihovať, nič neurobí)
        - Individuálna
            - Charakteristika jednej osoby
        - Skupinová
            - Charakteristika skupiny (napr. hudobnej skupiny generácie, triedy, národa)
        - Porovnávacia
            - Charakteristika najmenej 2 postáv tak, že vlastnosti jednej porovnávame s vlastnosťami druhej
        - Umelecká (subjektívna)
            - Autor opisuje postavu zo svojho pohľadu, subjektívne hodnotí jej vlastnosti alebo správanie, používa napr. hyperbolu (napr. v karikatúre zväčšuje, preháňa isté vlastnosti)
        - Administratívna = posudok
            - Objektívna charakteristika
            - Autor bez zaujatia objektívne opisuje kladné a záporné vlastnosti napr. pracovníka, študenta. Sústreďuje sa na pracovnú oblasť
- ### Posudok
- ### Návod 
- ### Recept

&nbsp;
# Otázka 4
## Informácia
Informácia, informatika v komunikačnom procese, spôsoby záznamu textu (osnova, tézy, koncept, konspekt, citácia)  
Informácia je taký údaj, ktorý obohacuje poznanie používateľa jazyka  
Má 2 významy:
- V širšom slova zmysle - akýkoľvek údaj, poznatok, správa, oznámenie, fakt
- V užšom slova zmysle - údaj, ktorý je dôležitý na potreby používateľa, obohacuje jeho poznanie  

Informatika je nový študijný, vedný odbor, ktorý sa zaoberá vznikom, získavaním, spracúvaním, ukladaním, sprístupňovaním, odovzdávaním a využívaním odborných informácií   
Základné informačné inštitúcie sú knižnice, bibliografické inštitúcie, strediská vedeckých a technických informácií  

Informačné pramene:
- Primárne, nespracované - knihy, časopisy, vedecké spisy
- Sekundárne, spracované - katalógy, zoznamy
- Terciárne - údaje spracované z primárnych a sekundárnych prameňov - bibliografia, rešerš

**Katalóg**
- Menný (autorský) - uvádza strany, kde sa nachádza zmienka o danom autorovi
- Vecný (predmetový) - prináša zoznam kľúčových termínov, pojmov a stranu, kde sa nachádza uvedený pojem

**Bibliografia**
Zápis použitej literatúry, dodržiavame abecedné poradie autorov, aj diel od toho istého autora

**Rešerš**
Vyhľadávanie, prehľad, súhrn poznatkov o danej téme, pracovníci veľkej knižnice na objednávku vyhľadajú všetky zmienky v odbornej literatúre o danej téme

**Anotácia**
Krátka charakteristika napr. literárneho, televízneho diela, jeho obsahu, spôsobu spracovania, často so základnou informáciou o autorovi, prípadne s poznámkou, pre aký okruh čitateľov, divákov či používateľov je určený, o počte strán a cene knihy  
Tento útvar používajú vydavateľstvá na informovanie o knižných novinkách  
Prináša len prvé a základné informácie

**Resumé**
Krátky obsah, zhrnutie  
Stručne zachytáva základné myšlienky výkladu, komplexnej maturitnej práce, diplomovej práce, dizertácie  
Je zvyčajne zhrnutím obsahu odbornej práce  
Zaraďuje sa na koniec práce

**Marginálie**
Krátke poznámky o obsahu knihy, odborného článku, časopisu na vonkajšom okraji strany, aby sa čitateľ vedel zorientovať, čo sa v knihe nachádza  
Sú to často nesystematicky usporiadané poznámky čítajúceho

**Citácia**
- Doslovná citácia - Doslovne uvedený cudzí výrok s meno autora, názvom diela, vydavateľstva, roku vydania a číslom strany. Graficky sa odlišuje od ostatného textu (napr. použitím úvodzoviek)
    > *"Nechoď vždy len po vychodených cestách, lebo vedú len tam, kde už boli iní."* (Alexander Graham Bell)  
    > Chylová, E.: Slovensko a svet v rokoch 1849-1939 (Dejepis pre stredné odborné školy a stredné odborné učilištia). Bratislava: OrbitPictusIstropolitana, 1998, s. 26.   
    > ISBN 80-7158-467-3
- Voľná citácia - Neuvádzame dielo, z ktorého citovaný text pochádza. Uplatňuje sa v rečníckych a publicistických textoch
    > Britsko-americký fyzik a vynálezca Alexander Graham Bell raz povedal:
    > *"Nechoď vždy len po vychodených cestách, lebo vedú len tam, kde už boli iní"*
- Parafráza - Voľné spracovanie cudzej myšlienky. Nevyskytuje sa v odbornom štýle  
    > *"Nechoď vždy len po vychodených cestách, lebo natrafíš na turistov v kríkoch"*

**Konspekt**
Krátky, obsažný záznam základných údajov textu  
Sleduje štruktúru textu v celej jeho podobe (nemôžeme vynechať napr. záverečné údaje)  
Je heslovitý, ľahko čitateľný, používajú sa v ňom skratky, značky, odkazy, rôzne farby, podčiarkovania, číslovania bodov a pod.

**Osnova**
Obsahuje kľúčové slová textu v bodoch, heslách, menných vetách  
Najstručnejší záznam obsahu textu  
Stručnejší než konspekt  

**Koncept**
Prvé spracovanie, prvopis, nečistopis prednášky, knihy, slohovej práce

Rámcové časti knihy - každá kniha má tieto rámcové časti
- Obsah - zoznam názvov jednotlivých kapitol
- Predhovor (úvod) - autorov komentár k obsahu knihy, jeho zámer, plán, metódy práce, upozornenie o tom, čo čitateľ v knihe nenájde a prečo
- Index (register) - menný a vecný - abecedný zoznam dôležitých mien a odborných termínov s uvedením strán, na ktorých sa v knihe nachádzajú
- Zoznam použitých skratiek - hlavne slovníky
- Bibliografia - abecedný zoznam použitej literatúry (autor, názov diela, miesto vydania, vydavateľstvo, rok vydania, rozsah)
- Resumé - zhrnutie, stručný obsah (často aj cudzojazyčné)
- Tiráž - informácie o vydavateľstve, autorových prácach, počet výtlačkov = technické infomácie - na začiatku, na konci


&nbsp;
# Otázka 5 
## Fonetika, fonológia
**Fonetika** - jazykovedná disciplína, ktorá skúma a opisuje tvorenie zvukov reči rečovými orgánmi a ich zvukové znenie  
**Fonológia** - jazykovedná disciplína, ktorá skúma vzájomné vzťahy medzi fonémami a ich zvukovými vlastnosťami z hľadiska ich významovo rozlišovacej funkcie  
**Fonéma** - najmenšia zvuková jednotka, ktorá rozlišuje význam slova v jazyku  
**Hláska** - konkrétna podoba fonémy v reči, najmenšia zvuková jednotka reči. Každá hláska je označená osobitným písmenom a každé písmeno zvyčajne označuje jednu hlásku (okrem dz, dž, ch, ktoré pozostávajú z 2 písmen)  
**Graféma** - písmeno, jednej fonéme zodpovedá jedna graféma  

V slovenčine sú pre spisovnú výslovnosť osobitne dôležité najmä tieto javy
- Znelostná asimilácia (spodobovanie) - prosba-prozba
- Výslovnosť spoluhlásky V
    - v-f - vták, včela
    - v-v - voda, výslovnosť
    - v-u - plavba, stavba
- Výslovnosť mäkkých a tvrdých spoluhlások (deti, ale diktát)
- Výslovnosť spoluhláskových skupín a zdvojených spoluhlások (Čadca, motto)
- Výslovnosť dvojhlások vyslovujeme 2-krát tak dlho, ako krátke samohlásky (dieťa)
- Rytmické krátenie (páví, mliekár)

## Spodobovanie
Spodobovanie alebo znelostná asimilácia je prispôsobovanie výslovnosti 2 susedných alebo blízkych spoluhlások

K spodobovaniu dochádza:
- Vo vnútri slova - ro**z**plakala sa [ro**s**plakala sa]
- Na hraniciach slov pri splývavej výslovnosti - du**b** padol [du**p** padol]
- Na konci slova pred prestávkou - príď! [prí**ť**!]

Rozdelenie spoluhlások podľa znelosti
- Znelé spoluhlásky - pri ich tvorbe hlasivky knitajú. Rozdeľujú sa na znelé a neznelé
- Neznelé spoluhlásky - vyslovujú sa vez účasti hlasiviek

| Znelé párové | Neznelé párové | Znelé nepárové (zvučné) |
|:------------:|:--------------:|:-----------------------:|
|      b       |        p       |            m            |
|      d       |        t       |            n            |
|      ď       |        ť       |            ň            |
|      dz      |        c       |            l            |
|      dž      |        č       |            ĺ            |
|      g       |        k       |            ľ            |
|      h       |        ch      |            r            |
|      v       |        f       |            ŕ            |
|      z       |        s       |            j            |
|      ž       |        š       |                         |

**Vokalizácia predložiek**
Kvôli plynulej výslovnosti sa k predložkám, ktoré končia spoluhláskou (s, z, k, v, od, pod, nad) pridáva samohláska -o alebo -u (vokál)  
Napr. zo záhrady, ku kinu, vo vode, podo dvermi, odo mňa, nado mňa, so mnou

**Ortoepia**  
Náuka o správnej výslovnosti  
Je osobitná jazyková disciplína, ktorá sa zaoberá zvukovými normami, podľa ktorých sa tvoria hovorené spisovné jazykové prejavy (komunikáty)  
Kodifikačnou príručkou pre zvukovú rovinu spisovnej slovenčiny sú Pravidlá slovenskej výslovnosti od Á. Kráľa  
Správnu výslovnosť určuje ortoepická norma  

V rámci výslovnosti rozoznávame 3 výslovnostné štýly:
- Vysoký štýl
    - Využíva sa vo verejnom oficiálnom prostredí, pri recitácií umeleckých textov, v slávnostných prejavoch
    - Komunikanti využívajú spisovnú slovenčinu
- Neutrálny štýl
    - Najčastejšia podoba hovorenej spisovnej slovenčiny
    - Využíva sa v súkromnom aj pracovnom styku
    - Ak je medzi komunikantmi spoločensky odstup, využíva sa spisovný jazyk (starší/mladší, nadriadený/podriadený, prostredie školy, úradu a pod.)
- Nižší štýl
    - Využíva sa v súkromnom aj verejnom prostredí tam, kde je medzi komunikantmi neoficiálny alebo priateľský vzťah
    - Vyskytujú sa v ňom odchýlky od spisovnej normy
    - Prejavuje sa napr. Vplyv miestneho dialektu

Najčastejšie poruchy výslovnosti spoluhlások
- Rotacizmus
    - Ľudovo ráčkovanie
    - Vzniká nesprávnou výslovnosťou spoluhlásky R
    - Hrot jazyka nekmitá
- Sigmatizmu
    - Ľudovo šušlanie
    - Vzniká nesprávnou výslovnosťou sykaviek - spoluhlások S, Š, Z, Ž
    - Najčastejšie ho spôsobuje nesprávna poloha jazyka

&nbsp;
# Otázka 6
## Administratívny štýl
Je to objektívny štýl verejnej úradnej komunikácie (používa sa v úradoch, inštitúciách, pošte)  
Jeho funkciou je sprostredkovať príjemcovi presné údaje, fakty  
Niektoré útvary podliehajú požiadavkám štátnej normy  
Najviac využíva informačný a opisný slohový postup  

Znaky:
- Objektívnosť (fakty, neosobnosť)
- Verejnosť
- Oficiálnosť
- Formálnosť
- Písomnosť
- Monologickosť
- Presnosť (čísla, údaje)
- Stručnosť
- Schematizmus (predtlačené formuláre, vzory)

## Lexikológia, syntax
Neutrálne, spisovné a odborné slová  
Skratky, značky, vysvetlivky, čísla  
Jednoduché vety a súvetia  
Menné vyjadrovanie  
Písanie zámen v 2. osobe s veľkým písmenom - znak úcty

Útvary:
- Dokumentárne
    - Zápisnica
    - Protokol
    - Rezolúcia
    - Zmluva
    - Potvrdenka
    - Maturitný protokol
    - Triedny katalóg
- Oznamovacie
    - Hlásenie
    - Správa
    - Telegram
    - Životopis
    - Vyhláška
    - Objednávka
    - Žiadosť
    - Prihláška
- Heslové
    - Zoznamy
    - Prehľady
    - Zoznam inventáru
    - Rozvrh hodín
    - Dotazník
    - Školské vysvedčenie

**Žiadosť**
1. Záhlavie
    - Meno, priezvisko, adresa žiadateľa
    - Oddeľuje sa čiarkou
2. Adresa príjemcu
    - Na ľavej strane
    - Ak posielame úradný list v obálke s priesvitnou časťou pre adresu, píše sa vpravo
3. Miesto a dátum
    - Vždy vpravo
    - V poradí deň, mesiac, rok
    - Do dvoch alebo do jedného riadku
    - Bez bodky a čiarky
4. Vec
    - Nepíše sa bodka na konci, podčiarkne sa
5. Text žiadosti
    - Presná formulácia našej požiadavky, odvoláme sa na vlastný záujem, vzdelanie a prax, prečo nám záleží na organizácií, v ktorej sa uchádzame o miesto
6. Záver
    - Zdvorilostné formulky, oddelené jedným riadkom
    - Ak je súčasťou záverečnej formulky pozdrav, nedáva sa bodka
7. Prílohy
    - 4 riadky pod posledným riadkom textu žiadosti vľavo dolu

**Potvrdenie**
- O prijatí predmetu, peňazí, veci a pod. - písomnosť právneho charakteru
    - Adresy oboch zúčastnených strán
    - Vyhlásenie o prijatí predmetu
    - Dátum a miesto vystavenia písomnosti
    - Podpis - potvrdenie dohodnutých podmienok
    > Podpísaná Jana Malá, bytom Príkopová 6, 969 89 Lom nad Rimavicou, potvrdzujem, že som dňa 2. 3. 2023 prijala od svojho dlžníka Jozefa Malého, bytom Jelenia 6, 811 01 Bratislava, sumu 5 000 €, slovom päťtisíc eur, na vyrovnanie pôžičky zo dňa 11. 2. 2023  
    > &nbsp;  
    > Lom nad Rimavicou &nbsp; &nbsp; &nbsp; &nbsp; &nbsp; *Jana Malá*

**Splnomocnenie**
- Meno a priezvisko splnomocnenca a splnomocniteľa
- Rodné číslo splnomocnenca
- Číslo občianskeho preukazu splnomocnenca
- Trvalé bydlisko splnomocniteľa
- Presné určenie, na ktorý úkon je splnomocnenie vydané
- Miesto a dátum
- Vlastnoručný podpis splnomocniteľa
> Podpísaný Michal Bezák, bytom Nová Baňa, Žilinská 2, splnomocňujem brata Viliama Bezáka (číslo OP, RČ), aby ma zastupoval vo všetkých úkonoch na schôdzi Domového spoločenstva na Žilinskej 2, Nová baňa, dňa 23.11.2022  
> &nbsp;  
> Nová Baňa 20.10.2022 &nbsp; &nbsp; &nbsp; &nbsp; &nbsp; *Michal Bezák*

**Objednávka**
- Formát A4 alebo forma listu s predtlačou, kupón, karta
- Kontextová
- Nekontextová

**Poštový a peňažný poukaz**
- Určený na poukázanie peňažnej sumy súkromným osobám alebo inštitúciám
- Predtlačené údaje - čiastočne, úplne
- Adresa adresáta, odosielateľa
- Suma číslicou i slovom
- Variabilný symbol
- Poukaz - U, H, E *(???)*

**Informačný leták**
- Najbežnejšia forma tlačovej reklamy
- Letáky sú v rôznych formátoch, rôzneho grafického spracovania, farebnosti a obsahu
- Často sú distribuované vo veľkom náklade do poštových schránok potenciálnych zákazníkov

**Podací lístok**
- Meno odosielateľa
- Meno adresáta
- Udaná cena
- Druh zásielky
- Hmotnosť a cena služby

- Niektoré údaje vypisuje pošta, niektoré odosielateľ
- Používa sa pri odosielaní doporučeného listu a balíka
- Poštou výpočtami vyplnený lístok sa stáva potvrdenkou, dokladom
- Sú vytlačené ako predpísané tlačivo, formulár

&nbsp;
# Otázka 7
Kodifikácia = úradný akt, súbor pravidiel a predpisov na používanie spisovného jazyka v istom období, závažný pre všetkých používateľov jazyka  

Kodifikačné zbierky:
- Pravidlá slovenského pravopisu
- Krátky slovník slovenského jazyka
- Synonymický slovník
- Pravidlá slovenskej výslovnosti

## Ortografia/pravopis
Náuka o právnom písaní, pravopisne  
Pravopis slovenčiny sa formoval celé stáročia a tento proces sa nikdy neskončí  
Pravopisné pravidlá, podľa ktorých píšeme, nazývame pravopisná norma (norma = predpis)  

Pravopisné princípy:
- Fonematický princíp
    - Jedna fonéma, schopná rozlišovať význam slov a tvarov sa píše jedným písmenom
    - V slovenčine sa nedodržiava dôsledne, napr.:
        - Jedna fonéma sa nepíše jedným a tým istým písmenom  
        Ľ - leto-ľahko
        - Jedna fonéma (jeden zvuk) sa označuje dvoma písmenami
        Ch - chlap
- Morfematický princíp
    - Zabezpečuje, že sa zachováva jednotná podoba nepísaných slov, aj keď sa pri výslovnosti niektoré hlásky menia zo znelých na neznelé alebo naopak, napr.:
        - S hadom, Had syčí  
        *D* na konci slova pred neznelým S vyslovíme *T*
        - Pod plotom  
        *D* pred neznelým P vyslovíme *T*
- Etymologický (vývinový) princíp
    - Prihliada na to, akú podobu mali slová v staršej podobe jazyka
    - Prejavuje sa pri písaní *I, Í, Y, Ý*, napr. biť (palicou) a byť (existovať)
    - Uplatňuje sa pri písaní I/Y v cudzích slovách, preto rešpektujeme pôvodnú pravopisnú podobu slova, napr.:
        - Sympatia - z gr.
        - Rizoto - z tal.
- Gramatický princíp
    - Určuje, že sa napr. píše rovnako nominatív prídavných mien vzoru *pekný* a iných slovných druhov, ktoré sa skloňujú podľa toho vzoru, napr. *pekní* chlapci, *akísi* lovci, *prví* bežci

**Pravidlá slovenského pravopisu**
- Z roku 1991 prinášajú napr. tieto zmeny:
    - Písanie veľkých a malých písmen - názvy ulíc, námestí, sadov, mostov, pomenovaní oddelení, komisií, odborov, organizácií, inštitúcií, napr.:  
        Ulica osloboditeľov *(nie ulica Osloboditeľov)*  
    - Príslovky typu dobiela/do biela je možné písať obidvoma spôsobmi
    - Slovo zmena sa píše vo všetkých tvaroch s predponou z:   
    zmenový, zmennosť  
    - Bodka sa nepíše za názvom písomnej práce, dátumom
- 1998
    - Zjednocuje písanie slovotvornej prípony *-ár*, *-áreň*, prípona sa skracuje:  
    mliekareň
    - V názve katedry vysokej školy sa píše veľké písmeno, ostatné menšie oddelenia sa píšu s malým písmenom:  
    Pracuje na Katedre romanistiky Filozofickej fakulty UK  
    Je členom predmetovej komisie slovenského jazyka
- 2000
    - Zásadná zmena v písaní najvyšších orgánov a inštitúcií, názov preídií, predstavenstiev, dozorných rád a pod.
    - Ak sa uvádza plný názov inštitúcie alebo podniku, píšeme názvy najvyšších orgánov s veľkým začiatočným písmenom, napr.:  
    Krajské riaditeľstvo Policajného zboru Slovenskej republiky v Trenčíne  
    Prezídium Fondu národného majetku Slovenskej republiky  
    Predstavenstvo Železiarní Podbrezová a.s.  
    Dozorná rada Všeobecnej úverovej banky
- ### Bernolákovské obdobie
    - **J. I. Bajza** - osvietenstvo 18. stor.
        - Vo svojich dielach, najmä v románe *"René mláďenca Príhodi a Skúsenosti"* uplatňoval tzv. slowackí jazyk
        - Nevydal žiadnu gramatickú príručku, hoci zrejme mal v úmysle kodifikovať všeobecne rozšírené formy jazyka
    - **Anton Bernolák**
        - Kodifikuje v **r. 1787**
        - Úzus trnavských vzdelancov
        - Na rozdiel od Bajzu svoju predstavu slovenského spisovného jazyka vyložil aj vo svojich kodifikačných dielach:
            - Grammatica slavica
            - Slowár Slowenskí, Česko-Laťinsko-Ňemecko-Uherskí
            - Jazykovednokritická rozpráva o slovenských písmenách - *(pravopis)*
        - Pravidlá
            - Odstraňuje sa Y/Ý, ponecháva sa len I/Í
            - Mäkkosť Ď, Ť, Ň, Ľ sa vždy označuje
            - Veľké písmená pri všetkých podstatných menách a pri výrazoch, ktoré sa vzťahujú na osoby
            - Predložky S a Z sa píšu podľa výslovnosti
            - Hlásku J píše ako G
            - Zavádza skupinu ŠČ
            - Hlásku V píše vždy ako W
- ### Štúrovské obdobie
    - **Ľudovít Štúr**
        - Kodifikuje v **r. 1843**
        - Stredoslovenský úzus - Martin
        - Kodifikoval spisovnú slovenčinu vo svojom diele *"Nárečja slovenskuo alebo potreba písaňja v tomto nárečí"*
        - Jeho pravopis je v zásade fonologický "píš, ako počuješ"
        - Pravidlá
            - Namiesto Y/Ý sa píše všade I/Í
            - Rozdiel medzi zvukmi D, T, N - Ď, Ť, Ň sa vždy všade graficky vyznačuje
            - Dvojhláska Ô sa rozpisuje ako UO
            - Dvojhlásky ia, ia sa píšu ako ja, je
            - V genitíve plurálu muž. rodu sa hláska V píše ako u, napr.:  
            kráľou, sluhou
            - Nemá Ľ, len L, napr.:  
            Něděla, laví
            - Nemá Ä, namiesto toho používa A alebo E, napr.:  
            svatí, najme
            - Nemá iu, namiesto toho používa ú, napr.:  
            božú, znameňú
            - Nemá É, namiesto toho používa JE, napr.:  
            dobrjeho, dobrjemu
            - Dôsledné dodržiavanie rytmického času má podobu mau, volau namiesto mal, volal
            - Neurčitok na -uvať namiesto dnešného -ovať, napr.:  
            obetuvať, ukazuvať
            - Nominatív a akuzatív singuláru stred. rodu dobruo namiesto dnešného dobré
            - Inštrumentál plurálu typu susedmí, medveďmí, pánmi, prjateľamí
            - Nominatív a akuzatív singuláru zdravja namiesto zdravie, stavneňja, štesťja

&nbsp;
# Otázka 8
## Veta
Je to základná syntaktická jednotka s uceleným významom, gramatická usporiadaná, intonačne uzavretá

## Klasifikácia viet podľa zloženia
- Jednoduchá veta - jeden prisudzovací sklad
    - Holá - podmet a prísudok
    - Rozvitá + ostatné vetné členy
- Súvetie
    - Jednoduché - 2 prisudzovacie sklady
        - Priraďovacie - rovnocenné vety spojené priraďovacími spojkami alebo bezspojkovo
            - Zlučovacie - a, i, aj, ani
            - Stupňovacie - ba, ba aj, nielen, ale aj
            - Odporovacie - ale, no, lež, avšak
            - Vylučovacie - alebo, buď, či
            - Dôvodné - veď, však, totiž, ináč
            - Dôsledkové - preto, teda, a tak, a preto
        - Podraďovacie - jedna veta je nadradená (hlavná), druhá veta je podradená (vedľajšia). Vedľajšia veta: 
            - Podmetová - Zdá sa, že už nepríde
            - Prísudková - Nie som ten, za koho ma pokladáš
            - Predmetová - Vymýšľa, čím by ho nahnevala
            - Prívlastková - Myslel na domov, ktorý bol teraz ďaleko
            - Príslovková
                - Miestna - Tam je dobre, kde sa majú radi
                - Časová - Keď neprišiel, plakala
                - Príčinná - Pracoval, aby mohol cestovať
            - Spôsobová - Urobili to tak, ako im prikázali

## Klasifikácia viet podľa členitosti
- Jednočlenná veta
    - Slovesná - Prší
    - Neslovesná - Atlas sveta
- Dvojčlenná
    - Úplná - má vyjadrený podmet - Dievča číta
    - Neúplná - nemá vyjadrený podmet - Číta

## Klasifikácia viet podľa obsahu
- Oznamovacia - Zajtra prídem
- Opytovacia
    - Zisťovacia - očakávam odpoveď áno alebo nie - Prídeš?
    - Dopĺňacia - očakávam doplnenie údaja - Kedy prídeš?
- Rozkazovacia (žiadacia) - využíva rozkazovací spôsob slovesa alebo neurčitok - Stojte!
- Želacia - využíva oznamovací alebo podmieňovací spôsob slovesa a častice
- Zvolacia - je variantom predchádzajúcich typov viet

&nbsp;
# Otázka 9
## Obohacovanie slovnej zásoby
- Tvorenie slov
    - Odvodzovaním
        - Predponou - vy-letieť
        - Príponou - vrah-yňa
        - Predponou aj príponou súčasne - ná-hrob-ok
        - Prechodom do iného ohýbania - vyletieť (sloveso) - výlet(podstatné meno)
    - Skladaním (~~spájaním~~!)
        - Pravé zložené slová - zložili sa 2 slovotvorné základy - autoškola, celoživotný
        - Nepravé zložené slová - zložili sa 2 členy syntagmy - vrti-chvost, vedy-chtivý, kníh-kupectvo
- Tvorenie viacslovných pomenovaní
    - Združené pomenovania
        - Viacslovné pomenovania, ktoré pomenúvajú skutočnosť priamo a označujú jeden pojmový obsah  
        Triedna kniha, ľahká atletika, zoologická záhrada, hnedé uhlie, diplomová práca
    - Frazeologizmy
        - Ustálené slovné spojenia, ktoré majú prenesený alebo obrazný význam  
        Mať rovnakú krvnú skupinu, ukázať (niekomu) päty, mať horšiu kožu, byť do vetra
- Tvorenie obrazných pomenovaní
    - Pomocou metafory
        - Prenesenie významu na základe vonkajšej podobnosti s iným predmetom  
        Hviezda - celebrita, žeriav - stroj
    - Pomocou metonymie
        - Prenesenie významu slova na základe vnútorných súvislostí medzi dvoma predmetmi, javmi  
        Číta Hviezdoslava, chodí v hodvábe, živí sa perom
- Pretváranie slov - vyjadrenie toho istého lexikálneho významu slova iným spôsobom
    - Univerbizácia
        - Zmena viacslovného pomenovania na jednoslovné  
        Panelový dom - panelák, diplomová práca - diplomovka
    - Multiverbizácia
        - Zmena jednoslovného pomenovania na viacslovné  
        Navštíviť - vykonať návštevu, spotrebitelia - spotrebiteľská verejnosť
    - Skracovanie (abreviácia)
        - Skratky, značky, značkové slová  
        MUDr., Ing., doc., CSc., NR SR, DÚ, SOŠ, Cu, H<sub>2</sub>O, EUR, kW, kg, SĽUK, SLOVNAFT
- Preberanie slov z cudzích jazykov. V slovenčine hlavne z týchto dôvodov:
    - Chýba domáci výraz - snowboard, klonovať
    - Domáci výraz je dlhší - programové vybavenie PC-softvér, podporovateľ-sponzor
    - Potreba internacionálneho odborného názvu v odbornom prostredí - aorta-srdcovnica
    - Prestížnosť cudzieho výrazu - párty, šou, imidž

&nbsp;
# Otázka 10
## Komunikácia
Je prenos obrazu informácie medzi účastníkmi komunikácie (komunikantmi) v istej komunikačnej situácií pomocou spoločného systému znakov

## Druhy komunikácie
- Verbálna (slovná) 
    - Realizuje sa pomocou jazykových prostriedkov (morfologických, lexikálnych)
    - Môže byť:
        - Ústna
        - Písomná
- Neverbálna (neslovná)
    - Realizuje sa pomocou nejazykových prostriedkov (mimika, gestikulácia) 
    - Človeka častejšie presvedčia neverbálne než verbálne prostriedky, napr.:  
    Sklopené oči môžu svedčiť o klamstve  
    Červeň líc môže vyjadrovať neistotu či zahanbenie  
    Priveľká vzdialenosť medzi hovoriacimi môže signalizovať podriadenosť, odmietanie, antipatiu a pod.  
&nbsp;
- Priama
    - Účastníci sú v priamom kontakte, spätnou väzbou zisťujú, či informácií toho druhého porozumeli správne
    - Je často spontánna, nepripravená
    - Nevyžaduje sa prísne dodržiavanie spisovnej normy
- Nepriama
    - Účastníci nie sú v tej istej chvíli na tom istom mieste
    - Dorozumievajú sa nepriamo, sprostredkovane, napr. list
    - Chýba bezprostredná spätná väzba, a preto dochádza k nedorozumeniam
    - Súčasný vývoj techniky, SMS, MMS, internet odstraňuje nevýhody nepriamej komunikácie  
&nbsp;
- Bežná
    - Odohráva sa v súkromnej sfére
    - Účastníci často využívajú nespisovné slová, slangové výrazy, rodinné slová, nedokončené vety, bohatú modalitu viet (opytovacie, rozkazovacie, nedokončené vety)
    - Vzdialenosť medzi účastníkmi býva malá, getá a mimika sú výrazné
- Oficiálna
    - Realizuje sa vo verejnej sfére, napr. v štátnej správe, administratíve, armáde, v prostriedkoch masovej komunikácie
    - Mala by prísne využívať spisovný jazyk, zdvorilostné formulky, spoločenský odstup, odborné názvy, kancelarizmy a pod.
    - Veľmi úsporne využíva mimiku a gestá
    - Vzdialenosť medzi účastníkmi je často aj niekoľko metrov  
&nbsp;
- Monologická
    - Komunikačná situácia je stála, hovorí iba jeden človek
    - Chýba verbálna spätná väzba
    - Komunikačné roly sa v priebehu komunikácie nestriedajú
- Dialogická
    - Komunikujú najmenej dvaja účastníci
    - Komunikačné roly sa striedajú
    - Funguje spätná väzba
    - Reč jednej osoby môže ešte pred ukončením prerušiť druhý účastník komunikácie

## Mimika
Zrakový kontakt - napr. zdvihnuté obočie, privretie očí  
Stisnuté čeľuste, zúženie očí, zamračené čelo - môže vyjadrovať hnev, odpor, nesúhlas

## Gestikulácia
Zosilnené gestá, zatínanie pästí, utieranie rúk, uhládzanie vlasov a šiat

## Paralingvistika
Spôsob, akým sa s nami niekto rozpráva  
Pri konfliktoch - monotónny hlas alebo zvýšenie hlasitosti a dynamiky prejavu

## Kinetika
Zvýšenie pohybu  
Trasenie rúk a tela, alebo naopak zastavenie pohybu

## Produkcia
Účes, upravenosť, oblečenie, šperky, parfém  
Snaha obliekať sa zámerne provokatívne, napr. agresívny účes alebo doplnky

## Haptika
Dotyky, pri konfliktoch ide o agresívne dotyky tela

## Proxemika
Komunikácia prostredníctvom vzdialenosti hovoriacich (agresor porušuje teritoriálne hranice - priama fyzická agresia; slabší prejav - odstúpenie od partnera)  
Zóny proxemiky:
- Intímna - do 35cm
    - Partneri a rodinní príslušníci
    - Napr. dotyk matky a dieťaťa, objatie milencov, najbližší priatelia
- Osobná - 35-120cm
    - Umožňuje ešte dotyk rukou, stretnutie a podanie ruky cudziemu človeku
    - Pri spoločenských udalostiach, priatelia, známi
- Sociálna - 120-360cm
    - Neosobné rokovania, pracovné jednanie, tzv. kobercová vzdialenosť pri pokarhaní
- Verejná - nad 360cm
    - Vytvára sa okolo osôb, ktoré vzbudzujú rešpekt
    - Udržujeme ju medzi cudzími ľuďmi
    - Napr. herec na javisku, politik, prednášajúci  
&nbsp;
- Veľkosť jednotlivých vzdialenostných zón je individuálna, závisí od:
        - Veku - deti môžu beztrestne porušovať osobnú zónu dospelých
        - Osobnosti - introverti majú väčšiu osobnú zónu než extroverti
        - Kultúry, etnika, náboženstva - južné národy majú osobnú zónu menšiu než severné národy
        - Zaľudnenosti kraja, v ktorom žije - ľudia na dedine majú väčšiu osobnú zónu ako ľudia v meste

&nbsp;
# Otázka 11
## Výkladový slohový postup
Zachytáva vnútorné vzťahy, funkčné, príčinné, následné medzi jednotlivými faktami, javy vysvetľuje s ohľadom na ich vývin, porovnanie s inými  
Objektívny slohový postup  
Využíva odbornú terminológiu  
Dlhšie vety  
Podraďovacie súvetia  
Má len oznamovacie vety  

Využitie: 
    - Štýly
        - Náučný
        - Publicistický
        - Rečnícky
    - Útvary
        - Výklad
        - Recenzia
        - Komentár
        - Úvodník
        - Prednáška
        - Prejav
        - Kázeň

### Výklad
Jeho cieľom je vysvetliť nejaký technický alebo spoločenský problém poučiť o nejakej veci, rozšíriť a sprístupniť známe vedecké poznatky  
Je určený všeobecnému adresátovi  
Najčastejší druh výkladu je školský, didaktický, učebnicový výklad, prednáška

Kompozícia výkladu
    - Úvod
        - Uvádzajú sa javy, ktoré sú všeobecne známe a sú potrebné pre pochopenie nových javov
    - Jadro
        - Obsahuje poučenie o veci, roztriedenie a pomenovanie jej zložiek, vysvetľujeme nový, neznámy jav na základe postupov logického myslenia
            - Indukcia - z jednotlivých konkrétnych príkladov vyvodzujeme všeobecný záver  
            - Dedukcia - zo zovšeobecnenia sa odvodzujú jednotlivé prípady, od neznámeho k známemu  
            - Argumentácia - druh vysvetľovania, analýzy, pri ktorom objasňujeme a dokazujeme tvrdenia s úmyslom presvedčiť adresáta  
            - Komparácia - porovnanie  
            - Enumerácia - vymenúvanie faktov 
            - Aplikácia - spojenie teórie s praxou  
            - Analýza - rozklad  
            - Syntéza - zhrnutie
    - Záver
        - V krátkosti zhrnieme hlavné poznatky a zhodnotíme ich

Aby bol výklad jasný, využívajú sa schémy, grafy, obrazy, štatistiky, výpočty, zátvorky, pomlčky, tabuľky

### Úvaha
Subjektívny variant výkladového slohového postupu a útvaru  
Autor zaujíma postoj k závažnejším spoločenským alebo filozofickým problémom  
Východiskom sú známe poznatky, ktoré si autor osvojil štúdiom ale aj životné skúsenosti a bezprostredné zážitky  

Vyskytuje sa v:
- Náučnom štýle 
    - Literárna kritika  
    - Recenzia 
    - Esej
- Publicistickom štýle 
    - Úvodník 
    - Komentár
- Umeleckom štýle 
    - Reflexívna lyrika
    - Reč rozprávača a postáv

Kompozícia a štylizácia je voľnejšia, využíva sa obraznosť, expresívnosť vyjadrovania, rečnícke otázky, prirovnania

**Porovnanie výkladu a úvahy**
| Výklad | Úvaha |
|---|---|
| Prevažuje analýza, vyvodzovanie, objektívnosť | Prevažuje hodnotenie (aj kritika) a presviedčanie, subjektívnosť |
| Vedecká argumentácia a citácia alebo parafráza, presné údaje | Všeobecná argumentácia a voľná citácia, parafráza, zaokrúhlené údaje |
| Tesnejšia nadväznosť viet, presné terminologické vyjadrovanie | Voľnejšia kompozícia a štylizácia, obraznosť, expresívnosť vyjadrovania (rečnícke otázky, prirovnania) | 

&nbsp;
# Otázka 12
## Životopis
Útvar opisného slohového postupu, využíva sa v administratíve, zvyčajne ako príloha k žiadosti o zamestnanie  
Pri písaní životopisu dodržiavame administratívne normy na tvorbu úradných listov a normy spisovnej slovenčiny

Životopis má obsahovať tieto **údaje**:
1. Osobné údaje
    - Meno
    - Presná adresa
    - Národnosť
    - Štátna príslušnosť
2. Údaje o vzdelaní a praxi
    - Od najvyššieho dosiahnutého vzdelania po základnú školu
    - Prax v zamestnaní
3. Záľuby, kurzy, špeciálne danosti
4. Perspektívny cieľ
5. Dátum a miesto napísania, podpis

**Typy životopisov**
- Klasický
    - Píše sa ako bežný úradný list so súvislým textom
- Štrukturovaný
    - Píše sa vo forme hesiel, bodov
    - Je prehľadnejší, dnes viac používaný
- Beletrizovaný
    - Vyberajú sa len niektoré, podľa autora zaujímavé a dôležité údaje  
    - Autor ich nielen vymenúva, ale aj komentuje a hodnotí (teda vyjadruje svoj osobný postoj)  
    - Kombinuje sa v ňom rozprávací, opisný aj výkladový slohový postup  
    na zdôraznenie osobného postoja využíva všetky typy viet podľa komunikačného zámeru a slová s citovým zafarbením

Kompozícia **úradného listu**:
1. Úvodná rámcová časť
    - Meno
    - Adresa autora
    - Adresa príjemcu
    - Miesto
    - Dátum
    - Vec
2. Vlastný text, odseky
3. Záverečná časť
    - Zdvorilostné formulky
    - Poďakovanie
    - Podpis
    - Prílohy

**Motivačný list**  
Sprievodný list  
Forma poloúradného listu (chýba heslo, Vec, prílohy, miesto, dátum – v životopise)  
Pomáha uchádzačovi o zamestnanie dostať sa na pracovný pohovor – konkurz  
Motivuje budúceho zamestnávateľ natoľko, aby si uchádzača pozval na osobné stretnutie  
Odpovedáme na konkrétnu ponuku/inzerát, reagovanie na dôležité body z inzerátu, uvádzame dôvody, prečo práve my by sme mali uvedené miesto získať, uvádzame schopnosti a skúsenosti, ktoré nás predurčujú na vykonávanie danej pozície  
Býva doplnený životopisom, neuvádzame tu fakty o vzdelaní, praxi a o pomeroch v rodine

&nbsp;
# Otázka 13
## Rečnícky štýl
Štýl ústnej komunikácie  
Primárny  
Objektívno-subjektívny  
Verejného styku  

**Funkcia** - presviedčať, vysvetľovať, informovať, komentovať, agitovať, zapôsobiť na city poslucháča  

```
Z HISTÓRIE REČNÍCKEHO ŠTÝLU (RÉTORIKY):
 
Rečnícky štýl (rétorika) nie je len jazykovým štýlom, ale už od staroveku sa považuje za umenie.
Prvé rečnícke útvary vznikli približne v 6. storočí pred Kr. v starovekom Grécku. Vývoj rečníckeho štýlu  úzko súvisel s vývojom systému otrokárskej demokracie, ktorá dávala každému občanovi právo slobodne prejavovať svoju mienku na zhromaždeniach občanov a podieľať sa na výkone vládnej moci. V Grécku každý občan mohol slobodne vyjadriť svoju mienku, slobodne vystúpiť napr. na sneme. Výrečnosť bola dôležitou črtou štátnikov a ľudových vodcov. V Aténach sa väčšina sporov riešila pred ľudovým súdom. Podľa Solónových zákonov každý obžalovaný mal právo sa pred súdom obhajovať, ale musel to robiť osobne, bez pomocníka a akýchkoľvek pomôcok. Musel hovoriť bez prípravy, svoju reč nesmel čítať, nesmel nazerať do prípravy, resp. do nejakých pomôcok.
 
V 5. storočí pred Kr. sa začala rozvíjať rečnícka náuka. V súdnych sporoch sa začali objavovať logografi – koncipienti súdnych rečí, ktorí pomáhali klientom, poskytovali im právne rady a učili ich pôsobivo a zaujímavo predniesť súdnu reč.
 
Za tvorcov všeobecnej rečníckej náuky považujeme sofistov. V rétorských školách učili, že objektívna pravda neexistuje. Za pravdu považovali to, čo sa jedincovi podľa okolnosti pravdou javí. Pravda je teda podľa nich relatívna a subjektívna. Od jedinca závisí, či presvedčí ostatných, že jeho zdanie je pravda. K najznámejším rétorom patril Gorgias, zakladateľ prvej rétorskej školy. Tvrdil, že moc slova má pre rozpoloženie duše taký význam ako zloženie liekov pre stav tela. Veľkú pozornosť venoval príprave slávnostných rečí, bol považovaný za ich veľkého znalca. Každú slávnostnú reč sa usiloval obohatiť o rôzne básnické figúry – dnes ich nazývame gorgiovské figúry. Zakladá sa na nich celá stredoveká rýmovaná poézia a rým v básni sa používa dodnes. (Gréci v básňach nepoužívali rým – časomerná prozódia).
 
Medzi najznámejších rečníkov patril Démosthenés (Demostenes). Nedisponoval veľkými predpokladmi na výborný prejav, ale svojím konaním a prácou sa vypracoval na vynikajúceho rečníka. Mal napr. problémy s dychom, preto dýchanie nacvičoval chôdzou do kopcov. Mal slabý hlas, preto behal po pobreží a snažil sa prehlušiť príboj. Jeho vystupovanie rušil nepríjemný tik (pri reči potrhával ramenom), preto sa postavil pod strom, na vetvu zavesil meč, ktorý mu pri každom bodnutí pripomenul, že si musí dávať pozor. Preslávil sa tzv. filipikami – bojovými prejavmi proti Filipovi Macedónskemu, ktoré si pripravoval mimoriadne dôsledne.
Medzi slávnych rečníkov patril aj Sokrates a jeho žiak Platón. Sokrates sa snažil v rétorike presadiť etické princípy. Vypracoval metódu systematického vedenia rozhovoru. Podľa neho je rétor povinný bojovať za pravdu.
Platónovým žiakom bol Aristoteles (vychovával Alexandra Macedónskeho, Veľkého). V Aténach mal vlastnú školu, v ktorej vedecky bádal v rôznych odboroch. V r. 347 napísal spis Rétorika, ktorý spolu so spisom Poetika tvorí základ európskej rétoriky.
 
Rečníctvo od Grékov prebrali aj Rimania. Práve Rimania sú považovaní za majstrov rétoriky. Za mimoriadneho rečníka je považovaný napr. Marcus Tullius Cicero. Jeho najslávnejšie dielo sa volá O rečníkovi. Zachovalo sa jeho 57 rečí. Všetky svoje reči predniesol naspamäť, s množstvom kvetnatých, básnických, logicky i štylisticky dokonalými vetami. Na každé svoje vystúpenie bol dokonale pripravený.

V antike vznikol aj prvý návod na postup pri príprave rečníckeho prejavu:
 
1.	vyhľadávanie látky a dôkazov,
2.	usporiadanie tém,
3.	štylizácia,
4.	zapamätávanie,
5.	prednes.
 
Z obdobia antiky sa rozvíjala rétorika cez stredovek v podobe cirkevného rečníctva a kazateľstva do súčasného rečníctva ako prostriedku komunikácie vo všetkých sférach života.
Za prvého slovenského veľkého rečníka považujeme Ľ. Štúra (Reči a state). Známych je aj šesť jeho rečí na uhorskom sneme. Za jeho úplne najznámejšiu reč považujeme tú, v ktorej žiadal na uhorskom sneme zrušenie nevoľníctva.

```

### Útvary rečníckeho štýlu
- Agitačno - propagačné prejavy a reči
    - Politická reč
        - Parlamentný prejav
        - Prejav na zjazde strany
        - Predvolebný prejav
    - Súdna reč
        - Reč obhajoby
        - Reč obžaloby
    - Cirkevný prejav 
        - Kázeň
- Náučné prejavy
    - Prednáška
        - Školská
        - Osvetová
    - Referáty a koreferáty
        - Politický
        - Vedecký
        - Organizačný
    - Replikové príspevky / dialogizované útvary
        - Diskusný
        - Polemický
        - Debatný
- Príležitostné prejavy
    - Slávnostný prejav
        - Jubilejný
        - Spomienkový
        - Gratulačný
    - Rámcový prejav
        - Privítací
        - Záverový
        - Otvárací
        - Pozdravný
    - Informačný prejav
        - Konferenciersky
        - Výstraha
        - Rozkaz
    - Rodinné prejavy
        - Stolový (prípitok)
        - Sobášny
        - Pohrebný
        - Pri krste dieťaťa
    
### Znaky rečníckeho štýlu
- Verejnosť
    - Je to štýl verejného rozhovoru jednotlivca a kolektívu (rečníka a kolektívneho adresáta)
    - Využíva prostriedky, ktoré sú pre širokú verejnosť zrozumiteľné a vhodné, vyhýba sa vulgarizmom a termínom
    - Rečník uprednostňuje kratšie vety 
- Ústnosť
    - Je vždy realizovaný v ústnej podobe
    - Adresát je známy, treba ho osloviť  
    - Adresát je prítomný, teda môže prichádzať k interakcií rečníka a poslucháča
    - Rečník si pomáha mimojazykovými prostriedkami - mimikou a gestami
- Adresnosť
    - Rečník má pred sebou adresáta (poslucháča)
    - Na vytvorenie vzájomného kontaktu využíva kontaktové slová (oslovenia), dialogizujúce gramatické kategórie (1. a 2. osoba), rečnícke otázky
- Sugestívnosť
    - Dosahuje sa používaním prostriedkov z iných jazykových štýlov
        - Umelecký štýl
            - Metafora
            - Hyperbola
            - Opakovanie
            - Expresívne slová
            - Dramatizujúce prostriedky
        - Náučný štýl
            - Názorné prvky
        - Administratívny štýl
            - Faktografia
- Názornosť
    - Dosahuje sa používaním
        - Frazeologických jednotiek
        - Citátov
        - Príkladov
        - Faktografických údajov

### Prejavy neúcty 
- V oblasti mimiky
    - Prehnaný úsmev - škerenie sa
    - Hryzenie pier
    - Špúlenie pier
    - Pohyby obočím
    - Mračenie čela
- V oblasti gestikulácie a kineziky (pohyby tela alebo jeho častí)
    - Nedbanlivé držanie tela
    - Dvíhanie ukazováka, mechanické a stereotypné pohyby (rukami, nohou,...)
    - Podopreté lakte
    - Ruky vo vreckách
    - Ruky vbok, skrížené ruky
    - Búchanie do stola
    - Poklepkávanie prstami po stole
    - Sekanie dlaňou do prázdna
    - Otáčanie prsteňa
    - Lúskanie prstami
    - Hladenie fúzov, brady, krku
    - Škrabanie jednej ruky druhou
    - Nervózne škrabanie hlavy
    - Podopieranie hlavy rukou
    - Hranie sa s retiazkou na krku, náramkom na ruke
    - Rozopínanie a zapínanie saka / svetra
    - Úprava vlasov
    - Upravovanie kravaty
    - Ťukanie nohou do podlahy
    - Zasúvanie prstov za golier
    - Listovanie v papieroch
    - Monotónne kolísanie sa
    - Podvihovanie sa na prstoch nôh
    - Prechádzanie sa pred poslucháčmi s pohľadom upretým do podlahy, na jedno miesto
    - Pričastý pohľad na hodinky
- Mimorečové zlozvyky
    - Pazvuk pred výpoveďou (hrdelný tón)
    - Pomľaskávanie
    - Vydávanie rôznych tónov nosom
    - Odfukovanie
    - Časté prehĺtanie
    - Časté pokašliavanie
- Rečové zlozvyky
    - Ošúchané, staré vety, frázy
    - Dlhé, komplikované súvetia
    - Priveľa cudzích slov
    - Zbytočné, prázdne, hluché slová:
        - Ak dovolíte
        - Ako som už hovoril
        - Keď sa tak človek zamýšľa
        - Aby som tak povedal
        - Ako sa hovorí
        - Jedným slovom
        - Ešte aspoň jednu vetu (a rečník pokračuje ešte niekoľko minút)
    - Klišé (otrepané stereotypné úslovia) a klišéovité idiomy (bezvýznamné formálne slovné spojenia):
        - Kráčať s duchom doby
        - Ťahať za jeden povraz
        - Otvárať priestor novým možnostiam
        - Zmobilizovať všetky sily
        - Iste sme všetci zajedno
        - Je potrebné všetko podčiarknuť
        - Čo ja viem
        - Prosím vás pekne
        - Akože
        - Nesmieme zaspať na vavrínoch,...
- Ďalšie nedostatky rečníckeho prejavu
    - Krik
    - Otrocké čítanie textu
    - Zlá artikulácia
    - Rýchle tempo – málo prestávok v prejave
    - Monotónnosť v prejave
    - Zlé dýchanie
    - Málo vizuálneho kontaktu s poslucháčom
    - Nedodržiavanie dohodnutého času
    - Málo vlastného presvedčenia – prejav bez srdca
    - Nedostatok humoru (pozor na smútočné prejavy,...)
    - Priveľa rozvláčneho rečnenia
    - Nepriateľskosť
    - Snahu mať vždy pravdu
    - Nevhodné a neprimerané oblečenie


Veľký význam rečníckych prejavov spočíva v možnosti spätnej väzby:  
- Súhlasné pokývania hlavou  
- Potlesk  
- Úsmev poslucháča  
- Šomranie  
- Vyrušovanie – ako prejav nudy  
- Nudný výraz v tvári  
- Zívanie, prípadne mikrospánok, driemanie  
- Neustále kladenie otázok  
- Prekrikovanie sa pri kladení otázok

### Kompozícia rečníckych prejavov
1. Úvod
    - Objasnenie - definovanie udalosti
    - Opis
    - Vysvetlenie pojmov
    - Má byť stručný, pútavý
    - Naspamäť
    - Využiť citát, výrok, porekadlo, príslovie, paralela, definícia, otázka, gradácia, konkrétny príklad, príbeh, stupňovanie
2. Jadro
    - Klasifikácia - triedenie, posudzovanie, hodnotenie pojmov
    - Analýza
    - Rozvíjať myšlienky v logickej následnosti, opakovať ich inými slovami (konkrétnosť, názornosť, zrozumiteľnosť)
3. Záver
    - Záverečné pokyny, zhrnutie
    - Zdôrazniť najdôležitejšie myšlienky
    - Zanechať pozitívny dojem
    - Naspamäť

&nbsp;
# Otázka 14
## Štýl *(HARPUN)*
Štýl je špecifický spôsob vyjadrovania sa, správania sa a konania  
Je príznačný pre jednotlivca, skupinu, dobu, ...  
Hovoríme napríklad o štýle obliekania sa, bývania, o životnom štýle, štýle rozprávania, hudobnom štýle, ...

Jazykový štýl je spôsob prejavu, ktorá vzniká cieľavedomým výberom a zákonitým usporiadaním jazykových a mimojazykových prostriedkov so zreteľom na tému, situáciu, funkciu a zámer autora

### Primárne jazykové štýly
| Subjektívne | Subjektívno - objektívne | Objektívne |
|---|---|---|
| Hovorový - sféra bežnej komunikácie | Publicistický - sféra masmediálnej komunikácie | Administratívny - sféra oficiálnej, úradnej komunikácie |
| Umelecký - sféra komunikácie slovesného umenia | Rečnícky - sféra ústnej verejnej komunikácie | Náučný - sféra vedeckej komunikácie | 

### Sekundárne jazykové štýly
| | | |
|-|-|-|
| Esejistický | Texty, v ktorých sa na rozbor vedeckého problému využívajú prostriedky umeleckého štýlu | Znaky subjektívno - objektívneho štýlu |
| Epištolárny | Súkromná korešpondencia, v poslednom čase upadá | Kedysi znaky subjektívneho štýlu, postupne znaky objektívneho štýlu |
| Reklamný | Reklamné texty. Spomedzi sekundárnych štýlov sa rozvíja najdynamickejšie | Znaky subjektívno - objektívneho štýlu |
| Náboženský | Náboženské texty a obrady | Znaky subjektívneho štýlu |
| Juristický | Zákony, zmluvy, nariadenia | Znaky objektívneho štýlu |

### Staršie členenie jazykových štýlov
| Štýly verejného styku | Štýly súkromného styku |
|---|---|
| Náučný (odborný) | Hovorový |
| Administratívny | |
| Publicistický | |
| Rečnícky | |
| Umelecký | |

### Štýlotvorné činitele
- Subjektívne - ovplyvňuje ich autor textu
    - Povahové črty autora, jeho návyky, záľuby, temperament, citové založenie, psychický stav
    - Biologické faktory, pohlavie, vek
    - Dosiahnuté vzdelanie (všeobecné, odborné, vysokoškolské, stredoškolské, základné)
    - Jazykové a komunikačné schopnosti, rozsah slovnej zásoby, pohotovosť, rozhľad, sčítanosť
- Objektívne - nezávislé od autora textu
    - Téma - predmet prejavu
    - Funkcia prejavu 
        - Zameranie, cieľ prejavu
        - Základnou funkciou je komunikatívna (dorozumievacia) funkcia
        - Môže ísť aj o funkciu informačnú, získavaciu, ovplyvňovaciu, estetickú
    - Prostredie
        - Komunikačná situácia, počas ktorej prejav vzniká
        - Môže byť súkromné alebo verejné, mestské, dedinské, školské, vojenské
        - Forma prejavu
            - Spôsob realizácie prejavu
            - Líši sa podľa toho, či ide o prejav ústny alebo písomný
        - Adresát
            - Osoba, ktorej je prejav určený
            - Môže byť
                - Prítomný 
                    - V čase prejavu je v priamom kontakte s autorom prejavu
                    - Súkromný dialóg, zvada
                - Neprítomný
                    - Medzi autorom a adresátom prejavu je iba nepriamy kontakt
                        - Telefonický rozhovor, prejav v rozhlase
                    - Prípadne môže byť adresát iba potenciálny
                        - Verejné písomné prejavy
        - Miera pripravenosti prejavu
            - Či je téma vopred daná alebo ide o improvizáciu
            - Či je prejav pripravený alebo nepripravený

&nbsp;
# Otázka 15
## Združené pomenovania
Pomenúvajú 1 objekt, ale skladá sa z viacerých slov, napr:
- Stará mama
- Vysoká škola
- Svetový rekord
- Kamzík tatranský
- Národná Rada Slovenskej Republiky
- Triedna učiteľka

## Frazeológia
Je to osobitná súčasť lexikológie  
Náuka o ustálených obrazných a expresívnych slovných spojeniach (frazémach)  

### Frazeologizmus 
Je to ustálené slovné spojenie 2+ slov  
Má obrazný, prenesený význam (prepásť príležitosť, hovoriť dve na tri)  
Štylistické **využitie** - zlepšujú pohotovosť vyjadrovania, výstižnosť, pestrosť a živosť jazyka

Frazeologizmy podľa pôvodu delíme na:
- Ľudové - domáceho pôvodu
    - Príslovie
        - Má didaktický (poučný) zámer
        - Čo sa za mladi naučíš, na starosť akoby si našiel
    - Porekadlo
        - Nemá didaktický (poučný) zámer
        - Vtipne a nepriamo vyjadruje nejaké pozorovanie
        - Aká matka, taká Katka
    - Pranostika
        - Tematicky zamerané na pozorovanie javov v prírode
        - *"Ľudová predpoveď počasia"*
        - Studený máj - v stodole raj
- Intelektuálne - prevzaté prostredníctvom vzdelania, napr. z latinčiny a gréčtiny
    - Mytologické
        - Pochádzajú z mytológie, najčastejšie gréckej
        - Achillova päta
        - Gordický uzol
        - Pandorina skrinka
    - Biblické
        - Ich pôvod súvisí s Bibliou
        - Leží ako Lazar
        - Stojí ako soľný stĺp
        - Sodoma-Gomora
        - V Evinom/Adamovom rúchu
        - Starý ako Matuzalem
    - Historické
        - Viažu sa k určitým udalostiam, osobnostiam
        - Kocky sú hodené
        - Objavil Ameriku
        - To je jeho Waterloo
    - Literárne
        - Vychádzajú z umeleckej literatúry
        - Bojovať proti veterným mlynom
        - Rytier smutnej postavy
        - Keď ste si ma upiekli, tak si ma aj zjedzte

&nbsp;
# Otázka 16
## Intonácia
Prozodické vlastnosti reči (intonácia)
- Prejavuje sa vo väčších rečových jednotkách ako hláska
- Najmenšia intonačná jednotka je slabika
- Intonácia vzniká modulovaním (zmenami) hlasu

Hlas (artikulačný prúd) môže mať moduláciu
- Časová modulácia
    - Kvantita
        - Je to dĺžka nositeľov slabičnosti
        - Trvanie dlhej samohlásky/dvojhlásky je 2-krát dlhšie ako trvanie krátkej samohlásky
    - Pauza (prestávka)
        - Členenie reči na úseky - takty (frázovanie)
        - Môžu byť:
            - Fyziologická prestávka - nadýchnutie
            - Významová 
                - Členenie textu na logické úseky 
                - Čiarka, dvojbodka, koniec vety alebo vetného úseku
                - Rôznou dĺžkou prestávky vyčleňuje syntagmy, vety, odseky, ...
    - Tempo
        - Závisí od obsahu a funkcie prejavu
        - Obsahovo náročnejší prejav má pomalšie tempo
        - Priemerné tempo je 100 slov za minútu, zrýchlené 120-150 slov za minútu
    - Rytmus
        - Je tvorený striedaním prízvučných a neprízvučných slabík v slovách
        - Čím je v slovách menej slabík, tým je text rytmickejší
- Silová modulácia
    - Intenzita hlasu
        - Zvyšuje/znižuje sa ňou dynamika rečového prejavu
        - Rozlišujú sa menej dôležité časti výpovede od dôležitých
        - Je to významný štylizujúci prostriedok vety
    - Prízvuk
        - V spisovnej slovenčine je na prvej slabike slova
        - Rozloženie v rôznoslabičných slovách
            - 2-slabičné - **no**ha
            - 3-slabičné - **do**bový
            - 4-slabičné - **pes**nič**ko**vý
            - 5-slabičné - **ne**zmieri**teľ**nosť
            - 6 a viacslabičné - **ma**te**ma**ti**kár**ka; **ma**te**ma**ti**kár**kini
        - Vo viac ako trojslabičných slovách považujeme prvý prízvuk za hlavný a ostatné za vedľajšie
        - Novšia teória takto prízvuky už nerozlišuje
    - Dôraz
        - Intonačné vyzdvihnutie jadra výpovede
        - V pokojnej reči 
            - Nachádza sa na poslednom slove vety
            - Je nepríznakový/neutrálny
            - Logický dôraz
            - Je <u>nevýrazný</u>
        - Vo vzrušenej reči
            - Je umiestnený podľa uváženia hovoriaceho
            - Je citový
            - Vyjadruje subjektívny postoj hovoriaceho k obsahu jazykového prejavu
            - Je <u>veľmi výrazný</u>
            - Príznakový dôraz - emfáza
            - Emfáza
                - Citový, expresívny dôraz
                - Realizuje sa na slabike, ktorá je okrem zvýšenia hlasu aj nápadne predĺžená

- Tónová
    - Melódia
        - Stúpanie a klesanie výšky hlasu vo vete
        - Existujú 3 druhy:
            - Klesavá melódia
                - Oznamovacie vety, rozkazovacie vety, želacie vety, opytovacie - zisťovacie vety  
                *Pôjde starý otec do mesta?*  
                *Bude to také ľahké*  
                Očakáva sa odpoveď áno/nie
            - Stúpavá melódia
                - Opytovacie - doplňovacie vety  
                *Kam pôjde starý otec?*  
                *Aké to bude?*  
                Neočakáva sa odpoveď áno/nie  
                Veta sa spravidla začína opytovacím zámenom
            - Stúpavo-klesavá melódia
                - Ak je veta zložená a v prvej časti je veta neukončená  
                *Chcela som ísť do kina, ale musela som sa učiť*
- Kvalitatívna
    - Zafarbenie/farba hlasu (timbre)
        - Nemusíme hovoriaceho vidieť, ale podľa zafarbenia hlasu vieme, kto hovorí
        - Schopnosť meniť farbu hlasu využívajú vo svojej práci napríklad herci

&nbsp;
# Otázka 17
## Publicistický štýl
Subjektívno-objektívny štýl  
Uplatňuje sa vo sfére žurnalistickej, novinárskej komunikácie  
**Cieľ** - poúčať, ovplyvňovať, presviedčať, prinášať informácie o aktuálnych udalostiach, získavať názor na čitateľskú verejnosť  

Využíva slohové postupy
- Informačný - správa, interview
- Úvahový - komentár, glosa
- Rozprávací - fejtón
- Opisný - reportáž

**Znaky**
- Písomnosť
- Verejnosť
    - Všeobecná zrozumiteľnosť textov
    - Gramatická nenáročnosť vety a tvarov
    - Zaokrúhľovanie číselných údajov
- Variabilnosť
    - Bohatstvo tém
    - Kompozičná pestrosť
- Aktualizovanosť
    - Presvedčivý a pútavý obsah

**Druhy útvarov**
- Spravodajské
    - Správa
    - Interview
    - Komuniké
        - Oficiálne štátno-politické vyhlásenie
    - Rezolúcia - v závere zjazdov, rokovaní
- Analytické
    - Úvodník
    - Komentár
    - Recenzia
    - Posudok
    - Editoriál
- Beletristické
    - Reportáž
    - Fejtón
    - Sú ovplyvnené umeleckým štýlom
- Funkcia titulku
    - Dáva čitateľovi prvú informáciu
    - Upútava jeho pozornosť
    - Vystihuje obsah článku
    - Naznačuje a hodnotí obsah
    - Niekedy naznačuje názor redaktora alebo celej redakcie na prezentovaný jav
    - Okrem titulku sa v novinách stretneme s nadtitulkom a podtitulkom
    - V titulkoch je dôležitá stručnosť
    - Často využíva osobitné syntaktické konštrukcie
- Komentár
    - Využíva výkladový a úvahový slohový postup
    - Analyzuje spoločenský jav a hodnotí ho zo subjektívneho hľadiska
    - Redaktor sa snaží predpovedať vývoj, kombinuje a vyslovuje hypotézy
    - Autor je vždy podpísaný
    - V renomovaných novinách sú práve komentáre mienkotvorné (ovplyvňujú verejnú mienku)
- Úvodník
    - Je písaný formou úvahy
    - Býva na prvej strane novín
    - Píše ho väčšinou šéfredaktor
    - Uvažuje sa v ňom o dôležitých spoločensko-politických problémoch
    - Vyslovuje sa v ňom osobný názor, je všeobecnejší
- Fejtón *z fr. lístok*
    - Je vtipné, duchaplné, ale aj kritické rozprávanie, ktorým autor upozorňuje na nejakú aktuálnu (najčastejšie negatívnu) udalosť/jav z každodenného života
    - Charakteristická je ľahkosť, vtip, zveličovanie (znaky subjektívneho textu)
    - Cieľom je vyprovokovať reakciu čitateľa a vyjadriť osobný názor
- Reportáž
    - Dominuje v nich opisný slohový postup spolu s informačným
    - Okrem informácií a faktov je jej cieľom zachytiť atmosféru, v ktorej sa udalosť odohráva
    - Dôležitou vlastnosťou je autentickosť, jedinečnosť
    - V nej sa odzrkadľuje, ak ide o rozhlasový postup aj momentálne citové rozpoloženie
    - Má svoje miesto aj v umeleckej literatúre (významný spisovatelia často začínali ako novinári - Hemingway, Mňačko)
    - Typy reportáží
        - Dramatická - dejová, cestopisná
        - Investigatívna - vyšetrovanie zločinov, sporov
        - Športový prenos
        - Reportáž - portrét - obraz o živote významnej osobnosti pred vybranou udalosťou a po nej (jubileum)
        - Riport - malá reportáž - kratší živý opis aktuálnej udalosti
- Správa
    - Oboznamuje nás o aktuálnych spoločenských otázkach 
    - Kladie odpoveď na otázky kto, čo, kedy, kde, ako, prečo
    - Takmer dôsledne uplatňuje informačný slohový postup
    - Uplatňujú sa v nej 3 základné slohové postupy:
        - Chronologický - v časovej následnosti
        - Logický - zohľadňuje sa vzťah, príčina, dôsledok
        - Akcentujúci - zdôrazňujúci postup; najvýznamnejšia informácia je na začiatku
- Interview
    - Spravodajský rozhovor, dialogizovaná správa, riadený rozhovor
    - Predstavuje nejakú osobnosť spoločenského života
    - Publicista by mal dať definitívnu podobu interview autorizovať (potvrdiť pravdivosť)
    - Informačný slohový postup
    - Zámer - dialogizovanou formou podať nové informácie  

| | |
|-|-|
| Nadtitulok | Často myšlienka z rozhovoru |
| Podtitulok | Prináša meno osobnosti, dôvod, prečo sa rozhovor uskutočnil, jadro |
| Stručná charakteristika osobnosti | Graficky zvýraznená, predstavuje osobnosť, prečo sa rozhovor uskutočňuje |
| Fotografia | |
| Otázky a odpovede v stĺpcoch | |
| Podpis autora |

- Editoriál *(editor - vydavateľ) = úvodný stĺpček*
    - Slovo šéfredaktora alebo iného člena redakcie
    - Subjektívnosť
    - Krátky rozsah
    - Aktuálnosť
    - Oddelený od ostatného textu čiarou/rámčekom
    - Forma komentára - výkladový text s úvahovými zložkami
    - Podoba príhovoru čitateľovi
    - Cieľ - zaujať čitateľa, podmieniť ho k zamysleniu 

&nbsp;
# Otázka 18
## Morfológia
Slovnými druhmi sa zaoberá jazykovedná disciplína, ktorá sa nazýva morfológia alebo tvaroslovie  

Slovné druhy rozdeľujeme podľa
- Vecného významu
    - Plnovýznamové - prvých 6 slovných druhov
    - Neplnovýznamové - posledné 4 slovné druhy
- Ohybnosti
    - Ohybné - prvých 5 slovných druhov
    - Neohybné - posledných 5 slovných druhov
- Vetnočlenskej platnosti
    - Majú vetnočlenskú platnosť - prvých 6 slovných druhov
    - Nemajú vetnočlenskú platnosť - posledné 4 slovné druhy

### Ohybné slovné druhy
**Podstatné mená**  
Označujú osoby, zvieratá, veci a abstraktné pojmy  

Delia sa na:
- Vlastné a všeobecné 
- Konkrétne a abstraktné  
- Životné a neživotné

**Prídavné mená**  
Označujú vlastnosti alebo vlastnícke vzťahy  

Delia sa na:
- Akostné - *svieži, studený, malý*
- Vzťahové - *slnečný, páví*
- Privlastňovacie - *matkin, otcov*

**Zámená**  
Odkazujú na podstatné mená, prídavné mená, číslovky a príslovky

Delia sa na:
- Osobné - *ja, vy, oni; môj, jeho ich*
- Zvratné - *sa, svoj*
- Ukazovacie - *ten*
- Opytovacie - *kto, čo*
- Vymedzovacie - *nikto*
- Neurčité - *niečo, niekto*

**Číslovky**  
Vyjadrujú číselné vzťahy  

Delia sa na:
- Základné - *jeden*
- Skupinové - *štvoro*
- Radové - *prvý*
- Násobné - *trikrát, tri razy, trojnásobný*
- Druhové - *trojaký*

**Slovesá**  
Vyjadrujú dej, činnosť, stav

Delia sa na:
- Plnovýznamové a pomocné 
- Činnostné a stavové
- Jednoduchý slovesný tvar a zložený slovesný tvar
- Zvratné a nezvratné

Slová vyjadrujú vzťahy vo vete svojimi gramatickými tvarmi  
Každý gramatický tvar sa skladá z lexikálno-významovej časti a gramatickej časti  

### Morfologické kategórie
Gramatická časť slova je nositeľom gramatických kategórií  

Rozdeľujeme ich na
- Menné - rod, číslo, pád
- Slovesné  
    - Osoba  
    - Číslo  
    - Čas - odráža  vzťah k momentu výpovede
        - Prítomný (prézent) - dej sa uskutočňuje v momente výpovede
        - Minulý (préteritum) - označuje deje pred momentom výpovede
        - Budúci (futúrum) - označuje deje po momente výpovede
    - Spôsob  
        - Oznamovací - vyjadruje sa realizovaním deja - *Sneží.*
        - Podmieňovací - vyjadruje sa možnosťou realizovania - *Pracoval by som.*
        - Rozkazovací - vyjadruje sa vyžadovaním realizovania - *Pracuj!*
    - Vid 
        - Dokonavý - dej je ucelený, uzavretý, ohraničený - *prečítať, porozprávať*
        - Nedokonavý - dej je prebiehajúci, plynúci, neohraničený - *čítať, rozprávať*
    - Slovesný rod  
        - Činný - pôvodca deja je podmetom vety a vykonáva dej - *Otec kosí lúku.*
        - Trpný - pôvodca deja nie je podmetom vety a podmet je dejom zasiahnutý
            - Zvratný tvar - *Lúka sa kosí.*
            - Opisný tvar - *Lúka je pokosená.*
    - Intencia slovesného deja

Z domu: jednotné číslo, mužský rod, genitív (u = relačná gramatická morféma)  
Učíme - 1. osoba plurálu, prítomný čas, oznamovací spôsob, činný rod

### Neohybné slovné druhy
**Príslovky**  
Vyjadrujú okolnosť alebo vlastnosť deja

Delia sa na:
- Príslovky miesta - *hore, dole, vľavo, uprostred*
- Príslovky času - *ráno, večer, dnes, včera*
- Príslovky spôsobu - *nahlas, potme, naspamäť, ticho*
- Príslovky príčiny - *nadarmo, zámerne*

**Predložky**  
V spojení s pádmi podstatných mien, zámen a čísloviek vyjadrujú vzťahy

Delia sa na:
- Prvotné - sú len predložkami - *na, o, s, z*
- Druhotné 
    - Môžu sa vyskytovať aj vo funkcií iného slovného druhu - *okolo, uprostred*  
    Išiel <u>okolo</u> domu (predložka)  
    Išiel <u>okolo</u> (príslovka)  
    Má <u>okolo</u> 30 rokov (častica)  

**Spojky**  
Vyjadrujú vzťahy medzi vetnými členmi a vetami  

Delia sa na:
- Priraďovacie - *a, i, aj, ale, alebo*
- Podraďovacie - *že, aby, keď, kým*

**Častice**  
Vyjadrujú postoj hovoriaceho k výpovedi  
*Žiaľ, nemôžem ti to povedať.*  
*Tie časy sú, pravda, už dávno za nami*  

**Citoslovcia**  
Sú pojmovo nespracované zážitky z oblasti citu, vôle a vnímania  

Delia sa na:
- Vlastné - *jaj, joj, haló*  
- Zvukomalebné - *bác, hav, tik-tak*

&nbsp;
# Otázka 19
## Rozprávací slohový postup
Ide o sprostredkovanie (zachytenie) udalosti, zážitku príbehu s dôrazom na dej a časovú postupnosť

Uplatňuje sa v:
- Umeleckom štýle
    - Román
    - Novela
    - Poviedka
    - Rozprávka
    - Povesť
    - Báj
    - Dráma
- Publicistickom štýle
    - Reportáž
    - Fejtón
- Hovorovom štýle

**Znaky**
Prevažujú dejové slovesá, najmä slovesá pohybu v minulom čase alebo historickom prézente  
Postup sa oživuje priamou rečou postáv  
Uplatňuje sa najmä v útvaroch umeleckého a publicistického štýlu  
Súdržnosť testu  
Následnosť dejov  
Vysvetľovanie okolností  
Subjektívnosť  
Jedinečnosť  

**Slohové útvary**  
Rozprávanie  
Fejtón  
Bájka  
Rozprávka  
Povesť  
Poviedka  
Novela  
Román 

**Druhy rozprávania**
- Ústne rozprávanie
    - Najstarší typ
    - Bezprostredný kontakt
    - Napr. priame rozprávanie - 1. os. singuláru
- Jednoduché rozprávanie
    - V bežnej komunikácií (rodina, škola)
    - Napr. rozprávanie príbehu
- Komplexné rozprávanie
    - Využíva aj opis a charakteristiku (prostredie, postavy) a prvky úvahy
- Reprodukcia
    - Prerozprávanie deja knihy, filmu, hry

**Kompozícia umeleckého rozprávania**  
- Retrospektívny princíp - podáva v prítomnosti obraz v minulosti
- Chronologický princíp - dejové pásmo po časovej osi
- Reťazový princíp - každý príbeh nadväzuje na predchádzajúci, prepojené postavou hlavného hrdinu
- In medias res - rozpráva príbeh uprostred deja - bez fázy pre udalosťou

**Schéma kompozície umeleckého rozprávania**
1. Expozícia - vykreslenie prostredia, doby, hlavné postavy, náznaky konfliktu
2. Kolízia - zápletka - udalosť, ktorá má rozhodujúci vplyv na dej, napr. konfliktná postava, dej začína gradovať, lexika je expresívnejšia
3. Kríza - vyvrcholenie deja a rozporov. Postava môže byť v konflikte
    - S inou postavou - medziľudské vzťahy
    - So spoločnosťou - spoločenský konflikt
    - Sama so sebou - osobný konflikt
4. Peripetia - dejový zvrat - nepredpokladá zmenu situácie, dej sa zrýchľuje, smeruje k rozuzleniu konfliktu
5. Rozuzlenie - dobrý alebo zlý koniec (v antických dielach tragické riešenie konfliktu - katastrofa)

**Umelecké rozprávanie** využíva dramatické stupňovanie zápletky - zauzlenie, vyvrcholenie, rozuzlenie deja  
V umeleckom rozprávaní autor používa aj opis, charakteristiku, úvahu  
Umelecké rozprávanie sa člení na pásmo rozprávača a pásmo postáv  

**Rozprávač** v rozprávaní môže byť:
- Autorský - vševediaci - 3. os. singuláru
- Personálny - vševidiaci, ale sústreďuje sa zvyčajne len na jednu osobu - 3. os. singuláru - on-rozprávanie
- Priamy - jeho úlohu prevezme jedna z postáv diela - 1. os. singuláru

**V pásme postáv** sa nachádza:
- Replika - prehovor jednej postavy
- Monológ - neprerušovaný prejav jednej postavy
- Vnútorný monológ - myslený prehovor jednej postavy
- Dialóg - rozhovor najmenej 2 postáv, ktorých repliky sa striedajú. Repliky dialógu sa zapisujú priamou rečou  
Základným typom dialógu je <u>symetrický dialóg</u>   
<u>Asymetrický dialóg</u> je prerušovaný priamou rečou alebo vnútornou rečou postáv

**Nevlastná priama reč**  
Formálne sa autorská reč neoddeľuje od reči postavy  
Je písaná bez úvodzoviek  
Napr. *Prečo ani mňa nepozvali, rozhnevala sa Eva*

**Polopriama reč**  
Zachytáva vnútorný dialóg postavy  
Zachytí presne to, čo povedala iná osoba  
Na rozdiel od priamej reči nepoužíva úvodzovky  
Autor aj v citovanej vete používa 3. osobu  
Napr. *Eva sa rozhnevala. Prečo ani ju nepozvali?*

**Nepriama reč**  
Autor sám prerozpráva, čo povedala iná osoba  
Napr. *Povedal Eve, aby nebláznila*  

V rozprávaní ma **úvod** veľký význam  

Rozlišujeme 3 základné druhy úvodov
- Expozícia - úvodný opis prostredia
- In medias res - vpadnutie priamo do deja
- Retrospektíva - pohľad do minulosti

**Kompozícia útvarov**  
Prevažuje trojčlenná - úvod, jadro, záver  
Výnimka - rozprávanie in medias res - nemá úvod  
Retrospektívne rozprávanie - od konca príbehu k začiatku

&nbsp;
# Otázka 20
## Odborný štýl
Štýl verejnej vedeckej komunikácie

Základné **znaky** náučného štýlu
- Písomnosť
    - Nachádza sa v písomnej forme
    - Prevládajú dlhšie vety a súvetia
    - Absencia jednoduchej vety
    - Využíva polovetné konštrukcie (hlavne s príčastím)
    - Jasné grafické členenie
- Monologickosť
    - Je tu autorský plurál
    - Členenie na úvod, jadro a záver
- Verejnosť
    - Určené pre širokú verejnosť
    - Prípustná iba spisovná forma národného jazyka, nepoužíva sa ani profesionálny slang
- Presnosť/odbornosť
    - Prevaha odborných termínov
    - Bezpríznakové slová
    - Presné citácie, čísla, tabuľky, schémy
- Pojmovosť
    - Zjavná prevaha substantív
    - Využíva enumeráciu (vymenovanie diel, ...)
    - Nachádzajú sa tu nacionálne pojmové slová (napr. pojem smrť)
    - Chýbajú citovo príznakové slová (vulgarizmy, zdrobneniny)
    - Využíva zložité súvetné a polovetné konštrukcie

**Rozdeľuje sa na**
- Vedecko-náučný štýl
    - Termíny, knižné slová
    - Prísne logická kompozícia
    - Náročná, ale stereotypná štylizácia
    - Presná vedecká argumentácia, citácia, parafrázovanie, argumentácia
    - Neutrálnosť, nezaujatosť výkladu
- Populárno-náučný štýl
    - Patrí sem aj štýl školských učebníc a výkladov
    - Voľnejší výber slov
    - Voľnejšia kompozícia, bohatšie členenie textu na odseky
    - Pestrá štylizácia, beletristické a rečnícke prvky
    - Voľná citácia, parafrázovanie bez bibliografie
    - Silná didaktická a presviedčacia zložka (postoj autora)

**Útvary** odborného štýlu
- Výkladové
    - Výklad
    - Úvaha
    - Referát
    - Prednáška
    - Diskusný príspevok
    - Esej
- Opisné
    - Recenzia
    - Posudok
    - Kritika

&nbsp;
# Otázka 21
## [Ohybné slovné druhy](#ohybné-slovné-druhy)
> Táto otázka už je spracovaná v otázke č. 18

&nbsp;
# Otázka 22
## Súvetia
### Priraďovacie súvetia
Sú zložené z 2 formálne rovnocenných hlavných viet, ktoré sa spájajú priraďovacími prostriedkami (spojkami alebo bez spojok)  

### Zlučovacie súvetie
Vzniká spojením 2 rovnocenných viet, ktorých deje prebiehajú súčasne alebo tesne za sebou  
Môže sa spájať so spojkami *a, i, aj, ani, a najmä, i-i, aj-aj, ...*;  
Spájacími výrazmi *jednak-jednak, najprv-potom*;  
Alebo bez spojok  

Napr. *Bolo zamračené a fúkal silný vietor.*  
*Najprv. sa pohádali, potom sa museli udobrovať*

### Odporovacie súvetie
Je spojenie 2 viet, ktorých obsahy si významovo odporujú  
Spájajú sa spojkami *a, ale, no, lež, avšak, len*;  
Spájacími výrazmi *ale predsa, jednako, a napriek tomu, lenže*

Napr. *Bolo slnečno, ale fúkal silný vietor*  
*Učil sa tri hodiny, lenže jednotku nedostal.*

### Stupňovacie súvetie
Je spojenie 2 viet, z ktorých je druhá obsahovo dôležitejšia než prvá  
Spájajú sa spojkami *ba aj, ba ani*;  
Alebo spájacími výrazmi *nielen-ale aj, ba-naopak, ba dokonca*

Napr. *Zvalilo ohradu, ba aj strechu odnieslo*  
*Nepochopili nás, dokonca sa nám smiali*

### Vylučovacie súvetie
Je spojenie 2 viet, ktorá sa obsahovo navzájom vylučujú  
Spájajú sa spojkami *alebo, buď, či, či-alebo, buď-alebo, buď-buď, alebo-alebo*  

Napr. *Možno to nechápali, možno sa tak iba tvárili*  
*Buď budeš počúvať, alebo si to oprav sám*  

### Dôvodové súvetie
Je spojenie 2 viet, z ktorých druhá uvádza dôvod prvej vety  
Spájajú sa spojkami *veď, avšak, totiž, ináč*  

Napr. *Neviem nič, veď som sa neučil*  
*Pomohol som mu, keď ma o to požiadal*

### Dôsledkové súvetie
Je spojenie 2 viet, z ktorých prvá vyjadruje dôvod a druhá dôsledok  
Môže byť bez spojok, alebo so spojkami *preto, tak, teda, a tak, a preto, a teda*  

Napr. *Bola chorá, a tak prišla*

&nbsp;
# Otázka 23
## [Rečnícky štýl](#rečnícky-štýl)
> Táto otázka je už spracovaná v otázke č. 13

&nbsp;
# Otázka 24
## Slohové postupy *(IVOR)*
| Slohový postup | Spôsob, akým vyberáme, skladáme a usporadúvame text alebo časti textu | Niektoré útvary |
|---|---|---|
| Informačný | Sprostredkúva stručné údaje (fakty), vyberá a usporadúva ich do konkrétneho slohového útvaru. Odpovedá na otázky *kto, čo, kedy, kde, ako, prečo* | Správa, interview, oznámenie, inzerát, plagát, reklama, referát, žiadosť, objednávka, pozvánka, programy, rôzne tlačivá, zápisnica,  životopis |
| Výkladový/úvahový | Objektívne vysvetľuje príčinné a dôsledkové vzťahy medzi javmi života. Úvaha a esej používa aj subjektívne prostriedky - vykladá vzťahy medzi javmi života zo zorného uhla pohľadu autora | Výklad, referát, prednáška, dizertácia, monografia, prejav, diskusia, diskusný príspevok, debata, úvaha, úvodník, esej, recenzia |
| Opisný | Vyberá a usporadúva znaky a vlastnosti osôb, zvierat, vecí, činností a javov. Funkciou opisu je názorne slovami vystihnúť znaky, črty a vlastnosti | Opis (jednoduchý, odborný, umelecký, statický), návod na použitie, opis pracovného postupu, životopis, posudok, charakteristika, cestopis, karikatúra |
| Rozprávací | Zachytáva udalosti, príhody, zážitky v časovej postupnosti. Vzniká súvislé dejové pásmo | Román, poviedka, reportáž, rozprávanie, reprodukcia, balada, vtip, dynamický opis |

**Slohový útvar** (alebo žáner) je konkrétny uzavretý a ukončený výsledný text, ktorý vznikol použitím určitého slohového postupu

&nbsp;
# Otázka 25
## Vznik a vývoj slovenského jazyka
Porovnávaním sa dokázalo, že európske jazyky a jazyky značnej časti západnej Ázie vychádzajú zo spoločného prajazyka – indoeurópskeho, ktorým sa hovorilo asi 3 500 rokov p. n. l.  
Jednotlivé indoeurópske kmene sa postupne oddeľovali a osídľovali nové územia

### Indoeurópske jazyky
- Indoiránske (perzština, hindičtina)
- Grécky
- Baltské (litovský, lotyšský)
- Slovanské
- Germánske 
    - Západogermánske (anglický, holandský, flámsky, nemecký, luxemburský)
    - Severogermánske (dánsky, švédsky, nórsky, islandský)
- Italické a románske (latinský, taliansky, francúzsky, španielsky, portugalský, rumunský, moldavský)
- Keltské (írčina, waleština, bretónčina)
- Ďalšie jazykové roviny - napr. uralská (ugrofínska) - maďarčina, estónčina, ...

### Slovanské jazyky
Slovanskými jazykmi hovoria príslušníci slovanských národov v strednej a východnej Európe  
Všetky sa vyvinuli zo spoločného základu - praslovančiny  
**Praslovančina** sa vyčlenila z indoeurópskeho prajazyka niekoľkými charakteristickými zmenami v hláskovej stavbe (1. - 3. palatalizácia - zmäkčovanie)  
Je to pôvodný jazyk starých Slovanov

Delíme ich na:
- Západoslovanské - slovenský, český, poľský, lužicko-srbský
- Južnoslovanské - srbský, chorvátsky, slovinský, bulharský, macedónsky
- Východoslovanské - ruský, ukrajinský, bieloruský

Slovenčina si zachovala asi 108 praslovanských slov - voda, človek, zem, ...

## Vývin slovenčiny
### 6. - 9. storočie
K diferenciácii praslovanského jazyka dochádza vplyvom migrácie našich predkov a osídľovania karpatsko-naddunajskej oblasti (okolo 6. stor.)  
Naši predkovia prichádzali na toto územie dvoma prúdmi – západná a východná časť bola osídlená prúdom prichádzajúcim zo severu a severovýchodu, stredná časť prúdom z juhu a juhovýchodu  
Slovania po príchode na naše územie preberali mená riek a hôr po národoch, ktoré tu žili pred nimi (Kelti, Germáni), napr. Karpaty, Tatry, Nitra, Váh  
Spoločným slovanským jazykom bola teda **praslovančina**, ktorá zanikla okolo 8. – 9. storočia

### 9. storočie
Konštantín a Metod pred príchodom na Veľkú Moravu zostavili nový sloviensky jazyk, ktorým hovorili slovanskí vzdelanci v okolí mesta Solún  
Bol to prvý kultúrny, liturgický jazyk Slovanov  

**Staroslovienčina** využívala:
- nosovky e, o – zanikajú v druhej polovici 10. stor.  
Goleta – Galanta, roka – ruka
- jery - zanikajú v 10. – 11. stor.
- hlaholika – staroslovienske písmo, zostavil ho Konštantín na základe malej gréckej abecedy
- cyrilika – veľké písmená gréckej abecedy, dodnes ju používajú Rusi, Ukrajinci, Bulhari, Srbi – upravená

### 10. storočie
Staroslovienčina nezanikla hneď po odchode Metodových žiakov z Veľkej Moravy  
Mnohé mená na kráľovskom dvore poukazujú na slovanský pôvod – Dobroslav, Drahon  
Maďari po príchode na naše územie preberali terminológiu zo staroslovienčiny: kráľ – király, krst – kereszt  
Po rozpade Veľkej Moravy v 10. storočí staroslovienčina ustupuje do úzadia, presadzuje sa **latinčina**

### 14. - 16. storočie
Do listín písaných po **latinsky** a po **česky** postupne preniká slovenčina s českými prvkami  
Vzniká **slovakizovaná čeština**

### 1. kodifikácia slovenského jazyka
**Anton Bernolák**  
1787 - vychádzal z kultúrnej západoslovenčiny a svojimi gramatickými dielami kodifikoval kultúrny jazyk – bernolákovčinu s fonetickým pravopisom  
Slovenskí evanjelici však neprijali Bernolákovu slovenčinu, ďalej používali slovakizovanú češtinu  

Diela:
- Filozoficko-kritická rozprava o slovenských písmenách  
- Slovenská gramatika  
- Slowár Slovwenskí-Česko-Latinsko-Nemecko-Uherskí** 

Hlavné zásady Bernolákovskej kodifikácie sú tieto:
- Odstránil rozdiel v písaní *y-i*, ponechal len *i*
- Mäkkosť *t, d, n, l* sa vždy označovala
- Písali sa veľké písmená pri všetkých substantívach a pri výrazoch, ktoré sa vzťahovali na osoby: *Král, Telo, Dwere, Zem, ...*
- Predložky *s* a *z* sa písali podľa výslovnosti: *z Adamom, s kaplnky, s ním, atd.*
- Hláska *j* sa písala ako *g*, cudzie *q*, *x* sa písali ako *kw, ks, gz*
- Zaviedol skupinu *šc*: *ešce, púšcat*

### 2. kodifikácia slovenského jazyka
**Ľudovít Štúr**  
1843 - na základe stredoslovenského nárečia, ktoré pokladal za najčistejšie, kodifikoval nový spisovný jazyk

Diela:
- Nárečja slovenskuo alebo potreba písaňja v tomto nárečí
- Nauka reči slovenskej

Pravopis nebol dôsledne fonetický, rešpektoval pôvod a zloženie slova  
Jeho slovenčina zjednotila slovenskú inteligenciu, lebo ju prijali katolíci aj evanjelici

Odlišnosti Štúrovej slovenčiny od dnešnej podoby sú takéto:
- V pravopise
    - Nemal písmeno *y*, iba *i*
    - Rozdiel medzi zvukmi *d, t, n* – d, t, n sa všade graficky vyznačoval.
    - Dvojhláska *ô* sa rozpisovala ako *uo*
    - Dvojhláska *ia, ie* sa písala ako *ja, je*
    - V genitíve plurálu sa zvuk *v* písal ako *u*  
    Napríklad *kralou, sluhou, casou, kostolou, ...*
- V hláskosloví
    - Nemal *ľ*, mal len *l*  
    Napr. *laví, nedela*
    - Nemal *ä*  
    Iba *a* alebo obyčajné *e*  
    Napr. *svatí, zavazuje, najme, vezen*
    - Nemal *iu* len *ú*  
    Napr. *božú, znamenú* 
    - Nemal *é* len *je*  
    Napr. *dobrjeho, dobrjemu*  
    Výnimkou bolo slovo *céra*
    - Zákon o krátení druhej dĺžky sa uplatňovalo dôsledne  
    Napr. *oni slúža, hlása, kvjetim*

### Hodžovsko-Hattalovská reforma
**M. Hodža**  
Mal výhrady voči pravopisu štúrovskej slovenčiny  
Presadzoval etymologický pravopis  
V roku 1851 bola prijatá **Hattalova úprava**  
1852 – **Krátka mluvnica slovenská**

Zmeny
- Rozlišuje *i/y*
- Namiesto *uo* používa *ó*, neskôr *ô*
- Pribúdajú hlásky *ä, ľ, é*
- Prestáva označovať mäkkosť *d, t, n, l* v slabikách de, te, ne, le
- Koncovky prídavných mien stredného roku sa menia na *-é*

### 1991
Nové pravidlá slovenského pravopisu  

Zmeny
- Zmenilo sa písanie veľkého písmena v názvoch ulíc, mostov a podobne  
**u**lica **O**sloboditeľov –> **U**lica **o**sloboditeľov
- Zaviedli sa dvojtvary písania výrazov typu *dobiela/do biela, dovidenia/do videnia*
- Zrušila sa výnimka z rytmického zákona v činnom príčastí   
Napr. píš**ú**ci -> píš**u**ci  
V podstatných menách na –ár, -áreň  
Napr. prevádzk**á**r > prevádzk**a**r  
V slovách typu kamzičí, trpasličé  
Napr. kamz**í**čí –> kamz**i**čí
- Zmenilo sa písanie slova smena (v zmysle pracovná jednotka) na *zmena*

### 2006
Vyšiel **Slovník súčasného slovenského jazyka**
- Povoľuje dvojtvary: mliek**á**r/mliek**a**r, bábk**a**r/bábk**á**r, email/e-mail, cinzano/činzáno 
- Ppravuje písanie cudzích slov: četovanie, editoriál, bloger/blogér, drajvovať, esemeska 
- Zachytáva nové zložené slová: eurominca, dvojeurovka... 

## 2011 
Vyšiel **Slovník súčasného slovenského jazyka** 
- Povoľuje dvojtvary: hacker/heker 
- Hovorové slová: holohlavec, imidžovka, informačka, intimka 
- Nové zložené slová: infostánok

---

**Jazyková norma** - súhrn jazykových prostriedkov a objektov jestvujúcich zákonitostí, ktoré sa záväzne uplatňujú v kolektívnom úze nositeľov spisovného jazyka  
Zaväzuje používateľov jazyka narábať s jazykovými prostriedkami ustáleným spôsobom  

**Kodifikácia** – úradný akt, súbor pravidiel a predpisov na používanie spisovného jazyka v istom období, záväzný pre všetkých používateľov jazyka  

**Štandardná forma jazyka** – má celonárodnú platnosť, používa sa v každodennej komunikácii  

**Subštandardná forma jazyka** – má celonárodnú platnosť, ale využíva množstvo nárečových prvkov  

**Územné nárečie** – jazyk časti národného spoločenstva v územne presne vymedzenej oblasti  

**Sociálne nárečie** – jazyk skupiny ľudí s tým istým povolaním alebo s tými istými záujmami  
Slang – mení tvar slova, využíva metaforu, slovné hračky, napr. sámoška, vegetovať, komp...  
Argot – používa slová v inom významovom kontexte, chce niečo skryť, napr. tráva, očko...

&nbsp;
# Otázka 26
## Slovanské jazyky
Slovanskými jazykmi hovoria príslušníci slovanských národov v strednej a východnej Európe  
Všetky sa vyvinuli zo spoločného základu – praslovančiny  
Praslovančina sa vyčlenila z indoeurópskeho prajazyka niekoľkými charakteristickými zmenami v hláskovej stavbe (1. – 3. palatalizácia – zmäkčovanie)

**Praslovančina** - pôvodný jazyk starých Slovanov  
**Praindoerópčina** - prajazyk indoeurópskych jazykov  
**Staroslovienčina** – prvý slovanský jazyk  
**Hlaholika** – prvé slovanské písmo, vytvorené na základe malých písmen gréckej abeceda  
**Cyrilika** – písmo, vytvorili ho žiaci Metoda na základe veľkých písmen gréckej abecedy  

Slovanské jazyky delíme na:
- Západoslovanské – slovenský, český, poľský, lužicko-srbský
- Južnoslovanské – srbský, chorvátsky, slovinský, bulharský, macedónsky
- Východoslovanské – ruský, ukrajinský, bieloruský

### Rozdiely medzi slovenčinou a češtinou
Čeština má tieto hlásky a písmená:
- **ř** - *moře, kořen, třeba*
- **ou** - *soud, jsou, pouť*
- **ů** - *můj, původně, důkaz*
- **ě** - *děti, země, rozkvět, běží*

Čeština nemá tieto hlásky:
- **ä** (ě, a) – *pět, maso, pata*
- **ia** (á/í) – *žák, ulicím*
- **ie** (é/í) – *mléko, pírko, vím, stín*
- **iu** (í) – *cizí, paní*
- **ô** (ů/o) – *můj, různy, stůl, osmý*
- **ľ, ĺ** (l) – *učitel, libovolný, sloup, tloucí*
- **ŕ** (r) – *vrba, mrtvola, vršek*
- **dz, dž** (z) – *házet, mez, sázet, hází*

&nbsp;
# Otázka 27
## Podraďovacie súvetie
Je to spojenie 2 nerovnocenných viet - hlavnej a vedľajšej vety

### Vedľajšia veta
Stoji vždy za podraďovacou spojkou alebo napájacím výrazom (vzťažné zámeno - ktorý, kde, kedy)

**Vedľajšia veta podmetová**  
Hlavná veta nemá podmet, ten je iba naznačená nominatívom ukazovacích zámien  
Vyjadruje podmet z hlavnej vety - spojky *kto, čo, že, aby*  

Napr. *<u>Kto mlčí</u>, ten svedčí*  
*<u>Kto je sýty</u>, hladnému neverí*

**Vedľajšia veta prísudková**  
V hlavnej vete je slovesná časť slovesno-menného prísudku  
Menná časť je vyjadrená vo vedľajšej vete  
Hlavná veta končí ukazovacím zámenom *taký, taká, také*  

Napr. *Jánošík bol taký, <u>že ho nik nepremohol</u>*

**Vedľajšia veta predmetová**  
Rozvíja sloveso v hlavnej vete  
Pýtame sa pádovými otázkami okrem nomintívu  
Stojí iba za slovesami, ktoré pomenúvajú reč, vnímanie, voľu - *povedať, hovoriť, cítiť, spýtať sa, mysliť, počuť, vedieť, pamätať, dovoliť, predstaviť si, tešiť sa, ...*  

Napr. *Cítila som, <u>že vyhrám</u>*

**Vedľajšia veta prívlastková**  
Rozvíja podstatné meno hlavnej vety  
Stojí vždy za podstatným menom  
Pýtame sa otázkami ako na prívlastok  

Napr. *Mám rád koláče, <u>ktoré pečie moja mama</u>*

**Vedľajšia veta príslovková**  
Rozvíja sloveso hlavnej vety  
Pýtame sa príslovkovými otázkami  
Miestna, časová, spôsobová, príčinná  

Napr. *Nemôžem ísť do kina, <u>lebo som chorý</u>*  

**Vedľajšia veta doplnková**  
Viaže sa súčasne na sloveso a podstatné meno v úlohe podmetu alebo predmetu - podmetový alebo predmetový doplnok  

Napr. *Videl Janu, <u>ako kráča dolu ulicou</u>*

**Vedľajšia veta vetnozákladová**  
Je vyjadrením vetného základu z hlavnej vety - mennej časti slovesno-menného základu  
Obyčajne za spojkou *že, aby, ako, akoby*  

Napr. *Bolo mi, <u>akoby ma ktosi podviedol</u>*

&nbsp;
# Otázka 28
## [Jazyk](#jazyk)
## [Reč](#reč)

## Funkcie jazyka
- Dorozumievacia (komunikatívna)
- Poznávacia (kognitívna)
- Expresívna (výrazová)
- Estetická
- Reprezentatívna

### Národný jazyk
Je to prirodzený živý jazyk národného spoločenstva  
Je územne vymedzený  
Je vnútorne diferencovaný  
Je sociálne rozvrstvený  

### Formy národného jazyka 
1. Spisovná forma
    - Spisovný jazyk
        - Má celonárodnú a celoštátnu platnosť
        - Má národno-reprezentatívnu funkciu
        - Je znakom národa
        - Je prejavom národného uvedomenia používateľov
        - Je štátnym, úradným a vyučovacím jazykom
        - Je jedinou kodifikovanou formou národného jazyka, a to v písanej i v ústnej podobe
    - Kodifikácia
        - Uzákonenie pravidiel spisovného jazyka
        - V modernej dobe ju realizuje inštitúcia, kolektív jazykovedcov vedený významnou vedeckou osobnosťou
        - Kodifikácia súčastného spisovného jazyka je zachytená v kodifikačných dielach:
            - Pravidlá slovenského pravopisu
            - Pravidlá slovenskej výslovnosti
            - Krátky slovník slovenského jazyka
2. Štandardná forma
    - Má celonárodnú platnosť
    - Používa sa v každodennej komunikácií
3. Subštandardná forma
    - Má celonárodnú platnosť
    - Využíva také množstvo nárečových prvkov, že možno hovoriť o jej západoslovenskom, stredoslovenskom a východoslovenskom variante


**Materinský jazyk** - jazyk, ktorý si jednotlivec osvojí v rodine, ku ktorému má najbližší vzťah  
**Cieľový jazyk** - oficiálny jazyk určitého štátu, ktorý sa učí napr. príslušník národnostnej menšiny daného štátu  
**Cudzí jazyk** - treba sa ho učiť na pozadí materinského jazyka, od jazyka k reči, alebo od reči k jazyku

Napr. slovenčina je:
- Pre slováka - materinským jazykom
- Pre občana Slovenskej republiky - štátnym/úradným jazykom
- Pre cudzinca - cudzím jazykom

&nbsp;
# Otázka 29
## [Morfológia](#morfológia)
## [Ohybné slovné druhy](#ohybné-slovné-druhy)
## [Neohybné slovné druhy](#neohybné-slovné-druhy)

&nbsp;
# Otázka 30
*Zaraďte do rámcových častí textu a vysvetlite pojmy - motto, resumé, kapitola, titulok, epilóg, typy rozprávača*  

## Nadvetná syntax
Nadvetná (textová) syntax skúma skladbu celého textu, ktorý sa skladá zo zámerne usporiadaných viet  
Vyjadruje uzavretý myšlienkový obsah (téma)

Nadvetná syntax **skúma**  
- Nadväznosť textu (konexia)
    - Autor ukladá vety tak, aby jednotlivé obsahové časti na sba nadväzovali
    - Spájacie prvky medzi vetami - konektory
    - Druhy konektorov:
        - Jazykové prostriedky - zámená, synonymá, opakovanie syntaktickej konštrukcie
        - Obsahové prostriedky - opakovanie motívu
        - Mimojazykové prostriedky - mimika, gestikulácia pri hovorenom texte
        - Retrospektívne konektory - najčastejšie - smerom dozadu  
        Napr. *K narodeninám dostal nové <u>korčule</u>. Túžil po <u>nich</u> (korčuliach) už dávno*
        - Perspektívne konektory - smerom dopredu  
        Napr. *Urobili <u>to</u> náročky. <u>Nič mu vopred nepovedali</u>*
        - Mimo textu - na iný text alebo situáciu  
        Napr. *Ako včera spomínal, bude to veľké prekvapenie*
- Slovosled
    - Slová majú určenú svoju pozíciu vo vete
    - V pokojnej komunikácií je objetívne poradie častí výpovede:
        1. Východisko výpovede 
            - Opiera sa o známe fakty
        2. Jadro výpovede
            - Prináša neznámy, nový fakt
        - Napr. *Susedia mu požičali <u>stotisíc</u>*
    - V emocionálne vypätej komunikácií je subjektívne poradie
        1. Jadro výpovede
        2. Východisko výpovede
        - Napr. *<u>Stotisíc</u> mu susedia požičali!* 
- Modifikácia vetnej stavby
- Nadvetná kompozícia textu 
    - Členenie textu - na odseky, kapitoly, strofy, dejstvá
    - Odstupňovanie textu - pásmo rozprávača, pásmo postáv


**Motto**  
Slovná fráza opisujúca motiváciu alebo zámer  
Može to byť heslo, citát  
Často sa používa v prednej časti písaného diela

**Resumé**  
Zhrnutie  
Stručne vyjadruje základné myšlienky a závery odborného textu  
Krátky obsah, výťah, zhrnutie

**Kapitola**  
Časť, úsek, samostatný oddiel spisu, knihy  
Je číslovaná alebo označená názvom  
Začína sa na novej strane

**Titulok**  
Má upútavaciu, informačnú funkciu  
Vyjadruje pointu textu  
Mal by byť zrozumiteľný, výstižný, pútavý, stručný  
Využíva osobitné syntaktické konštrukcie - elipsa  

**Epilóg**  
V literatúre záver diela, doslov, v hudbe dohra

### Priama reč
**Uvádzacia veta na začiatku**  
Uvádzacia veta sa konči dvojbodkou  
Priama reč sa začína veľkým písmenom  
*Peter iba ticho poznamenal:,,Takto som to nechcel urobiť."*  
*Mama sa spýtala:,,A kedy to už bude hotové?"*  
*Hájnik sa zamračil:,,Nech vás tu už nikdy nestretnem!"*  

**Uvádzacia veta na konci**  
Priama reč sa končí čiarkou, otáznikom alebo výkričníkom  
Uvádzacia veta sa začína malým písmenom  
*,,Takto som to nechcel urobiť," ticho poznamenal Peter.*  
*,,A kedy to už bude hotové?" chcela vedieť mama.*  
*,,Nech vás tu už nikdy nevidím!" mračil sa hájnik.*  

**Vložená uvádzacia veta**  
Uvádzacia veta sa začína malým písmenom, končí čiarkou  
Druhá časť priamej reči sa začína malým písmenom  
*,,Takto som to nechcel urobiť," ticho poznamenal Peter, ,,nebudeme pokračovať."*  
*,,Veľmi som sa snažila," kývala hlavou, ,,ale nemá to zmysel."*  

---
[↑ Späť na začiatok ↑](#slovenský-jazyk---maturitné-otázky)
